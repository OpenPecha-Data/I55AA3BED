༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W3CN5102
13CN5104
ImageGroup:
ISBN:
LCCN:
na
n/a
Title:
ཕྱོགས་ཐམས་ཅད་ལས་རྣམ་པར་རྒྱལ་བ་རྡོ་རྗེ་འཆང་དངོས་ཀུན་མཁྱེན་བླ་མ་བཀྲ་ཤིས་བསྟན་པ་
རབ་རྒྱས་ཀྱི་བསྔགས་བརྗོད་གཡས་འཁྱིལ་དུང་གི་རང་སྒྲ།
phyogs thams cad las rnam par rgyal ba rdo rje 'chang dngos kun mkhyen
||bla ma bkra shis bstan pa rab rgyas kyi bsngags brjod g.yas 'khyil dung gi
rang sgra/
to-be-supplied
Author:
Lo-be-supplied
n/a
Descriptor:
Original Publication:
n/a
Place:
n/a
Publisher:
n/a
Date:
n/a
Volume:
Total Volumes:
TBRC Pages:
Introductory Pages:
nia
n/a
Text Pages:
Scanning Information:
Scanned at Tibetan Buddhist Resource Center, 1430 Massachusetts Ave, 5th Floor,
Cambridge. Mass. 02138.



དེ། ཕྱོགས་ཐམས་ཅད་ལས་རྣམ་པར་རྒྱལ་བ་རྡོ་རྗེ་འཆང་དངོས་ཀུན་
མཁྱེན་བླ་མ་བཀྲ་ཤིས་བསྟན་པཱདབ་རྒྱས་ཀྱི་བསྔགས་བརྗོད།
གཡས་འཁྱིལ་དུང་གི་རང་སྒྲ།ཞིས།
བྱ་བཞུགས་སོ།།
པོད་དང་པོ།
གཏུག@གཏམའི་རྩོམ་སྒྲིག་ཁང་།
ཚུ་སྒྲིགས་བྱུང་བའཇམ་དབྱངས་རྣམ་རྒྱལ།



དྲི་བྲལ་ཚུལ་ཁྲིམས་སྟོན་གནམ་དྭངས་པ་ལ། ། ད པྱོད་ལྡན་སློབ་ཚོགས་རྒྱུ་སྐར་བཀྲ་བའི་དབུས། །
འགྲན་བྲལ་མཁྱེན་རབ་ཆ་ཤས་ཡོངས་རྫོགས་པའི། ། ཀུན་མཁྱེན་བླ་མ་ཉ་གང་ཟླ་བར་འདུད། །



༄༅། །ཕྱོགས་ཐམས་ཅད་ལས་རྣམ་པར་རྒྱལ་བ་རྡོ་རྗེ་འཆང་དངོས་ཀུན་
མཁྱེན་བླ་མ་བཀྲ་ཤིས་བསྟན་པ་རབ་རྒྱས་ཀྱི་བསྔགས་བརྗོད་
གཡས་འཁྱིལ་དུང་གི་རང་སྒྲ་ཞེས་
བྱ་བ་བཞུགས་སོ། །
པོད་དང་པོ།
གཙུག་ལག་རྒྱ་མཚོའི་རྩོམ་སྒྲིག་ཁང་།
རྩོམ་སྒྲིག་པ་བྱང་པ་འཇམ་དབྱངས་རྣམ་རྒྱལ།



འགོ་བརྗོད་ཞོགས་པའི་ཅོང་བརྡ།
སངས་རྒྱས་ལ་ཕྱག་འཚལ་ལོ། །
གསར་བཏོད་ཀྱི་རྦ་རླབས་དྲག་ཏུ་འཕྱུར་ཞིང་ངོ་མཚར་གྱི་
དངོས་པོ་སྤྲིན་བཞིན་འཁྲིགས་པའི་ཉེར་གཅིག་དུས་ཀྱི་འགོ་མར།
བློ་རྣལ་དུ་གནས་ཤིང་སྔ་བསམ་དང་ཕྱི་འདང་ཐུབ་མཁན་རྣམས་
ཀྱིས་དྲང་བདེན་དང་གཟུར་གནས། ཤེས་འཇོན་དང་མཐུན་སྒྲིལ།
ལྷག་བསམ་དང་ཞི་བདེ་ལ་བརྩོན་པ་བརྒྱ་འགྱུར་བསྐྱེད་པ་ལས་
ལོག་ལྟ་དང་བཀུར་འདེབས། འཆལ་སྤྱོད་ཀྱི་བྱ་བར་ག་ལ་འཇུག་
སྲིད། དེའི་ཕྱིར་ན་མི་རིགས་དང་རིག་གནས་ལ་ལྷག་བསམ་དཀར་
ཞིང་ཀུན་ཁྱབ་ཀྱི་བྱམས་བརྩེས་མཐའ་ཡས་པའི་འགྲོ་བ་ཀུན་བུ་
བཞིན་གཅེས་པའི་སྒོ་ནས་གཞན་ཕན་མཛད་པ་རླབས་ཆེ་ལ། ཕུགས་
མདུན་གྱི་བྱ་བ་ཁུངས་གཙང་བ་དང༌། གནའ་དེང་གི་རིག་གནས་
རྣམས་མཁྱེན་རྒྱ་ཡངས་ཤིང་ལྷག་པར་དུ་ཞི་བདེ་དང་མཐུན་སྒྲིལ་
གྱི་རྩ་བ་རྒྱལ་བསྟན་འཛིན་སྐྱོང་སྤེལ་གསུམ་ཚུལ་བཞིན་དུ་བྱེད་
པའི་གངས་ཅན་མཁས་པའི་གཙུག་ནོར་མ་ཧཱ་པཎྜི་ཏ་ཀུན་མཁྱེན་
བཀྲ་ཤིས་བསྟན་པ་རབ་རྒྱས་མཆོག་ལ། །
གང་གི་མཛད་སྤྱོད་ལ་ཐུགས་རྒྱུས་ཡོད་ཅིང་ཕྲག་དོག་དང་འགྲན་
སེམས་ཀྱིས་མ་སླད་པའི་གཟུར་གནས་ཀྱི་རྣམ་དཔྱོད་ལྡན་པའི་
མཁས་པ་རྣམས་ཀྱིས་ཡི་རང་གི་བསྔགས་བརྗོད་དང་། དབང་ཞུས་
པ་ལ་དད་ལོག་དང་། ཕྱག་འཚལ་བ་ལ་ཕྱི་སྐྱེད་མེད་པའི་སྐལ་ལྡན་
གྱི་སློབ་ཚོགས་རྣམས་ཀྱིས་ཕུལ་བར་མཛད་པའི་བསྟོད་པ་ནམ་མཁའི་
སྐར་ཚོགས་བཞིན་གྲངས་མང་བ་ལས་ཕྲན་གྱི་ལག་ཏུ་ཚུད་པ་རྣམས་



ཕྱོགས་གཅིག་ཏུ་སྡེབ་པ་གཡས་འཁྱིལ་དུང་གི་རང་སྒྲ་ཞེས་པ་འདི་
ཙམ་འགྲེམས་སྤེལ་བྱས་པས། སྐྱེས་མཆོག་འདི་ཉིད་ཀྱི་སྐུ་གསུང་
ཐུགས་ཀྱི་ཡོན་ཏན་ཕྲིན་ལས་རྣམས་ལས་ཕྱོགས་ཙམ་རྟོགས་ཐུབ་པ་
དང་། ཁ་མིག་ཡར་ལྟ་བྱེད་མཁན་རྣམས་ཀྱིས་འདི་ལྟ་བུའི་མཁས་
པའི་ཡོན་ཏན་དང་། གྲུབ་པའི་ཉམས་མྱོང་དང་། བཟང་པོའི་མཛད་
སྤྱོད་སོགས་ མངོན་དུ་བྱེད་པའི་ཕྱིར་དུ་མི་རིགས་ལ་ཤ་ཞེན། རིག་
གནས་ལ་ སྦྱངས་བརྩོན། མཐུན་སྒྲིལ་ལ་ཤུགས་སྣོན། ཀུན་ཕན་
གྱི་བྱ་བར་དོ་སྣང་ཆེ་རུ་འགྲོ་བ་གདོན་མི་ཟའོ། །འདི་ལྟ་བུ་བློ་གཟུ་
བོར་གནས་པའི་མཁས་མང་གི་མགྲིན་གཅིག་གིས་བསྟོད་པ ས།
གང་ཟག་ལ་ལ་དག་སྔོན་མར་སྐྱེས་མཆོག་གང་གི་མཛད་རྣམ་ལ་
རྨོངས་པའི་རྨོངས་པ་སེལ་ཞིང་དད་མོས་ཀྱི་སྟོབས་རྡོལ་བའོ། །
འོན་ཀྱང་ལོག་ལྟས་སྟོབས་བདོ་ཞིང་ཕྲག་དོག་གི་མེ་ལྕེ་འབར་བ་
རྣམས་ལ་ཟུག་རྔུ་ཆེན་པོ་འབྱིན་པ་ནི་སྨྲོས་ཅི་དགོས། །གང་ལྟར་ན་
ཡང་ལྷག་བསམ་ལྷད་མེད་ཀྱི་སྒོ་ནས་སྤེལ་བར་མཛད་པའི་ཀུན་མཁྱེན་
བླ་མའི་བསྟོད་པ་གཡས་འཁྱིལ་དུང་གི་རང་སྒྲ་འདི་ལ་བརྟེན་ནས་
ཀུན་མཁྱེན་བླ་མའི་མཛད་ཕྲིན་ཕྱོགས་ཀྱི་ཐ་གྲུ་ཀུན་ཏུ་ཁྱབ་སྟེ།
བདག་སོགས་གདུལ་བྱ་རྣམས་སྐྱེ་བ་དང་ཚེ་རབས་ཐམས་ཅད་དུ་མགོན་
པོ་མཆོག་དང་ནམ་ཡང་མི་འབྲལ་ཞིང་ཟབ་རྒྱས་ཆོས་ཚུལ་རྒྱ་མཚོ་
ལོངས་ སྤྱོད་པའི་སྐལ་བ་དང་ལྡན་པར་གྱུར་ཅིག །
ཅེས་རྩོམ་སྒྲིག་པ ས་ཟི་ལིང་ནས་བྲིས། ༢༠༡༣༧ ༨ ༤



> དཀར་ཆག
ཤིས་ཚིག་པདྨ་དཀར་པོའི་འཛུམ་མདངས་ངོམས། །
• • • • • • (
2）
ཤིས་བརྗོད། ..
...... སྐྱབས་མགོན་འབྲུག་ཆེན། ( 1 )
མཁས་པ་དགྱེས་པའི་རྣམ་ཐར་མདོ་ཙམ་བརྗོད། །
མཛད་རྣམ་བློ་ལྡན་དགྱེས་པའི་མཆོད་སྤྲིན།
སྙན་འཇེབས་ཚིགས་སུ་བཅད་པའི་མེ་ཏོག་འཐོར། །
བསྟོད་པ་དྲི་བྲལ་པདྨ་དཀར་པོའི་ཕྲེང་བ།…..............................མཁན་ངག་དབང་ཤེས་རབ། ( 11)
བསྔགས་བརྗོད་དད་པའི་པདྨོ་འཛུམ་པའི་རྒྱང་གླུ།....................མཁན་ཨོ་རྒྱན་རྣམ་རྒྱལ། ( 14)
ཆེད་བརྗོད་བུང་པའི་དབྱངས་སྙན།..... ................མཁན་སྤྲུལ་ཨ་བརྟན་ཕུན་ཚོགས། ( 18 )
མཁས་པའི་ཚུལ་དགུ་ལ་བསྔགས་པ་སྦྲང་རྩིའི་ཐིགས་པ།.....................མཁན་དམ་ཆོས་ཟླ་བ། - ( 22 )
དྲན་དབང་གངས་སེང་དཀར་པོ་ཀུན་མཁྱེན་བསྟན་པ་རབ་རྒྱས་ལ་བསྟོད་པ། མཁན་ལྷ་རྩེའི་ཁུ་བྱུག ( 24 )
བསྔགས་པ་ཚངས་ཆེན་བཞད་པའི་ཉམས་འགྱུར།.…........…...“སྤྲུལ་དོན་བརྒྱུད་བསྟན་འཛིན། ། ( 26 )
བློ་ལྡན་དགྱེས་པའི་དགའ་སྟོན།........
.………...........མཁན་ཀརྨ་ལས་སྒྲུབ། ( 31 )
མཁན་ཆེན་བླ་མ་ཡིད་བཞིན་ནོར་བུ་ལ་བསྟོད་པ། ..སྤྲུལ་བསོད་ནམས་དགེ་འམ་བསྟན་པའི་ཉི་མ། ( 24 )
ཕར་ཕྱིན་དྲུག་གི་ལང་ཚོ།......
.........“མཁན་གཞན་ཕན་རྒྱ་མཚོ། ( 35 ),
དད་པའི་རང་མདངས།......་
.............................................མཁན་ཐུབ་བསྟན་བཀྲ་ཤིས། ( 38 )
དད་གསུམ་འདབ་བརྒྱ་གྲོལ་བའི་གདུང་དབྱངས།...…..............མཁན་ཚུལ་ཁྲིམས་རྣམ་རྒྱལ། ( 42 )
དད་གསུམ་རང་སྒྲ།…..
......... མཁན་ཐུབ་བསྟན་འགྱུར་མེད། ( 47 )
མཧཱ་པཎྜི་ཏ་བསྟན་པ་རབ་རྒྱས་ལ་བསྟོད་པ།........ ..............མཁན་འཇམ་དབྱངས་ཆོས་འཕེལ། (49 ）
རང་བཞིན་བརྗོད་པ།..…........
....…....…...ཝ་རྭ་མཁན་དོན་གྲུབ་འོད་ཟེར། ( 50 )
མཁན་ཆེན་བསྟན་པ་རབ་རྒྱས་ལ་བསྟོད་པ།…… ..............མཁན་འཇིགས་མེད་གྲགས་པ། ( 52 )
དད་སྨོན་གྱི་རང་སྒྲ། ..
..............མཁན་དགེ་ལེགས་མཐར་ཕྱིན། ( 54 )
རྟོགས་བརྗོད་ཙིཏྟའི་མཆོད་སྤྲིན། ............... .......…..........“མཁན་ཡེ་ཤེས་སྟོབས་རྒྱལ། ( 56 )
ལྷག་བསམ་གྱི་དུང་ཟླ།..........
................མཁན་འཇམ་དབྱངས་སེངྒེ། ( 65 )
རྟོགས་བརྗོད་དབྱངས་ཅན་དགྱེས་པའི་རོལ་མོ།…........མཁན་བྱང་པ་འཇམ་དབྱངས་རྣམ་རྒྱལ། ( 68 )
དྲན་གདུང་མཆི་མའི་ཐིགས་ཕྲེང་།….….…...
..................མི་ཕམ་ཡེ་ཤེས། ( 76 )
བསྟོད་པ་དད་པའི་རྒྱ་མཚོར་འཇུག་པའི་ཀེ་ཏ་ཀ…...................རིག་འཛིན་པདྨ་ཕྲིན་ལས། ( 9 )
མཐོ་སྒང་གི་ཟླ་བ་དཀར་པོ་སླར་ཡང་དྲན་པ།............ཁམས་གྲྭ་བསོད་ནམས་དཔལ་བཟང་། ( 82 )།
སྟག་སེང་འཁྱུང་འབྲུག་དང་སྦྱར་བའི་བསྟོད་ཚིག…..........…........གསང་གླིང་བཟོད་པ་རྒྱ་མཚོ། ( 84 )
བསྟན་པའི་གསལ་བྱེད་ལ་བསྔགས་པ།...
...................རྨ་སེང་འཁྱམ། ( 86 )
ཅུང་ཟད་བསྔགས་པ་སྐྱེ་ལྔའི་རང་སྒྲ.
.............བསྟན་འཛིན་རྒྱ་མཚོ། ( 88 )
དྲན་མགུར་འོ་མཚོའི་རླབས་ཕྲེང་།.…...
.....དཀོན་མཆོག་བསྟན་འཛིན། ( 91 )
ངག་རིག་དབྱངས་ཀྱི་སྒྱུ་འཕྲུལ།…......
......…........དགའ་ཆུང་། ( 96 )
བསྟོད་པ་སྙིང་དབུས་ཀྱི་རང་སྒྲ།..…........
....སྤྲུལ་ཕུན་ཚོགས་ཉི་མ། ( 10o )
བསྟོད་ཚིག་དད་པའི་རླབས་ཕྲེང་།…............... ...ཚུལ་ཁྲིམས་འོད་ཟེར། ( 102 )
ང་ཡི་སྙིང་དབུས་ཀྱི་བཤེས་གཉེན་དམ་པ།…....
...…..........ཀརྨ་ནོར་བུ ( 103 )



ས
(
15. }
སྐལ་བཟང་ཡིད་ཀྱི་སྒྲོན་མེ།.…...
.........…....ཚེ་དབང་དོན་གྲུབ། ། 106 )
འཁྲུལ་མེད་སེམས་ཀྱི་རང་སྒྲ།
.............ལུང་རིགས་སྒྲ་དབྱངས། { 108 )
རྟོགས་བརྗོད་ནགས་ཀྱི་འཇོལ་མོའི་གླུ་དབྱངས།….......... .............. ངག་དབང་ཀུན་སྦྱོར།： 109 }
བསྟོད་ཚིག་ལྷག་བསམ་དཀར་པོ།...
......... ཆོས་འགྲུབ་བཟང་པོ། （ 112 )
དད་པའི་དབྱངས་ཆུང་།.……………. …….……...…...སྟག་ཡན་ཐུབ་བསྟན་རྒྱལ་མཚན། （ 114 }
དད་གསུམ་ཨུཏྤལ་སྔོན་པོ།.…............…...... .....….....…...འབྲོང་སྲས་འོད་ཟེར་ཕྲིན་ལས། （ 117)
བཅོས་མིན་སེམས་ཀྱི་འཕར་སྒྲ།................ ...….….............བདེ་ཆེན་འོད་གསལ། （ 120 )
བསྔགས་བརྗོད་ཀ་རྩོམ་ནོར་བུའི་དོ་ཤལ།....... .......…....….......... འཇིགས་མེད་ཕྲིན་ལས། ( 123 }
བདེན་གཏམ་ལྷ་ཡེ་རྔ་སྒྲ།…........….…... .……….…..…..………..…..………………….…….དགེ་འདུན་དར་རྒྱས། ( 125 }
མཆོད་ཚིག་བདེན་པའི་སྒྲ་དབྱངས།…….……....………….....ནག་ཆུ་པ་བསོད་ནམས་ཕུན་ཚོགས། （128 1
མཁན་ཆེན་བླ་མ་བསྟན་པ་རབ་རྒྱས་ལ་བསྔགས་པ།.........…....…..…..ངེས་ལེགས་རྒྱས་རྒྱ་མཚོ ： 132 }
དྭངས་གཙང་བུང་པའི་གླུ་དབྱངས།……....………...….….….….……...…..... འཇམ་དབྱངས་དགེ་ལེགས།། （134)
བསྟོད་པའི་ཚིག་ལེའུར་བྱས་པ་དྲི་བྲལ་པདྨ་དཀར་པོའི་ཕྲེང་བ།....…...….………..ཚ་བ་མདའ་སྨྱུག （ 135 )
བཅོས་མིན་དད་པའི་སྙན་འགྱུར།……...……...
..........…..….….....ཆོས་འཕེལ། ( 149 )
བསྟོད་ཚིག་མེ་ཏོག་ཆུན་པོ།………..... ...…….….……..…..…ར་ལུང་ངག་དབང་དོན་ཡོད། ( 152 )
དད་གསུམ་འདྲེན་པའི་ཤིང་རྟ།...
..……………………… འཇམ་དབྱངས་རྒྱལ་མཚན། ( 1.55 }
དད་གསུམ་པདྨའི་ཟེ་འབྲུ།…………………………. ………….….……….. ངག་དབང་བདེ་ལེགས། ( 157 ）
བསྟོད་པ་དད་པའི་གདུང་དབྱངས... ...……...........…....མཛེས་གྲྭ་པདྨ་རང་རྒྱུས། （ 159 )
བསྟོད་པ་དད་པའི་ལང་ཚོ།…....….…... .....…...…-ཁམས་གྲྭ་ཡོན་ཏན་མཐའ་ཡས། ( 161 ）
བསྟོད་ཚིག་སྦྲང་མའི་གླུ་དབྱངས།....….…..…..... ………………..…....…. ཁྱུང་པོ་དབང་ཕྱུག ( 163 )
མི་ཕྱེད་དད་པའི་འཛུམ་མདངས།…...……….….....…..…..………..……………...……….….. ཀརྨ་བཀྲ་ཤིས། ， 165 )
ནམ་ཡང་གཟིམ་དུ་མེད་པའི་སེམས་ཁོང་གི་སྒྲོན་མེ།……………...…....…....….…གངས་སྐྱེས་གླིང་བུ། ( 166 )
བསྟོད་པ་དད་གསུམ་འདབ་བརྒྱབ་གྲོལ་པའི་གེ་སར། ........….......…..…....… ཕྲིན་ལས་ནོར་བུ། （ 168 ）
མཆོད་བསྟོད་ཡིད་ཀྱི་གདུངས་དབྱངས།….....…. ...…........... སངས་རྒྱས་བསྟན་འཛིན། ( 171 )
བསྟོད་དབྱངས་སྤྲིན་གྱི་མེ་ཏོག......……….…….
…….……………………………བཤད་སྒྲུབ་རྒྱ་མཚོ། { 172 )
ངའི་སེམས་ནང་གི་སྒྲོན་མེ།….
..............…… བྱང་ཆུབ་དཔལ་བཟང། ༥ 173 ）
དད་སེམས་ཀྱི་མཆོད་སྤྲིན།…....
....... ལྷག་བསམ་རྒྱ་མཚོ། （ 17s }
བསྟོད་ཚིག་དྲན་པའི་རྟ་པོ།….
... ཀུན་དགའ་རྣམ་རྒྱལ། ། 176 }
Tཔའི་ཚེག་གི་དྲི་བ་
ཀུན་མཁྱེན་བླ་མའི་གཟི་བྱིན་གྱི་འོད་སྣང་།….….……….....……....…. མཁན་ཚུལ་ཁྲིམས་ངསམ་འགྲུབ། （ 178 )
རིག་པའི་དཔའ་བོ་ཀུན་མཁྱེན་བསྟན་པ་རབ་རྒྱས།... ................ བྷོ་ཊའི་ཉི་གཞོན། (183 }
གངས་ལྗོངས་ཀྱི་སེང་ཆེན། ......... .........…..……. བསམ་གཏན་ཀུན་ཁྱ བ། ( 186 }
གནས་ལུགས་བསིལ་ཟེར་དཀར་པོའི་རང་མདངས། ....…..………............ མཛེས་བཟོད་པ། （187)
སྙིགས་དུས་སྒྲོན་མེ་
....…............ལེགས་བཤད་རྒྱ་མཚོ། （ 189 ：
VR
( 16
}
45 AM
a།
ས་
མི་ཚེའi
ག་བརྟན་
1.
:
:
དྲང་སུང་བར
་
སཡིན་
ཀྱི༌
ཀུན་གཟིགས་ཡིད་བཞིན་ནོར་བུའི་ཞབས་བརྟན་རིནཆེན་ཕྲེང་།.…….….…….………..…..མཁན་ཆེན་དོན་བརྒྱུད་ཉི་མ། ་ 10 }
ཞབས་བརྟན་འཆི་མེད་རང་སྒྲ།………....…….... ......…..ཨ་ལྡེའུ་གྲུབ་རིགས་ཁྱུ་མ་ཆོག ༥ 191 )
ཞབས་བརྟན་མི་འཇིགས་སེངྒེའི་ང་རོ།……..... ....………… ཅོག་གྲྭ་ཆོས་ཀྱི་སེངྒེ། （ 192 ：
ཞབས་བརྟན་དྲང་སྲོང་བདེན་ཚིག.…….…..
ད གའ་ལྡན་རིན་པོ་ཆེ། 195
''.........………



=ཤིས་ཚིག་པདྨ་དཀར་པོའི་འཛུམ་མདངས་ངོམས།།
ཤིས་ཚིག་པ་
ཛུམ་མདངས་ངོགས།
ཤིས་ཚིག་པདྨ་དཀར་པོའི་འཛུམ་མདངསu
ཤིrཚོ་པདྨ་དབང་པོའི་འཛུ་རྒྱུ་
ཨ སྒྲུབ་པོའི་ལྟཚ
ཤིས་ཚིགླུ་པད་དཀར་པོའི་འཛུམ་མདངས་ངོམས། །
ཤིག་ཚིག་པདྨ་དཀར་པོའམ་
སང་དཀར་པོའི་འཛུམ་མདངས་ངོམ་ཐག་
ཤི་ཚིག་པདྨ་དཀར་པོའི་འཛུམ་མགུ་
པ་པདྨ་དཀར་པོའི་འཛུམ་མདངས་ངོམས་
ཤིས་ཚིག་པདྨ་དཀར་པོའི་འཛུམ་མདས



ནུཕྲའི་རྣམ་ཐར་དུ། ང་
བདྲུང་ བ བློ
སྨ་པ་དགྱས° ༡



སྙན་འཇེབས་ཚིགས་སུ་བཅད་པའི་མེ་ཏོག་འཐོར། །



܀
ܘܤܝ
ܗ
܀
܀ ܀
܂1
܀
܀
° ***
܀
ܕ
ܕ



OOD
DODOR
.



དཔལ་རྒྱལ་བའི་དབང་པོ་སྐྱབས་མགོན་འབྲུག་པ་
ཐམས་ཅད་མཁྱེན་པ་སྐུ་ཕྲེང་བཅུ་གཉིས་པས་
བསྔགས་པའི་ཤིས་བརྗོད། །
སྐྱབས་མགོན་འབྲུག་ཆེན།
གཞོམ་མེད་འབྲེལ་ཚད་དོན་ལྡན་སྐུ་བརྙེས་ཤིང་། །
འཇིགས་མེད་ཕྱོགས་ལས་རྣམ་རྒྱལ་གསུང་གི་དབྱིག །
རྟོག་མེད་རེ་བ་སྐོང་མཛད་རྒྱལ་བའི་ཐུགས། །
དྲི་མེད་པདྨ་དཀར་པོ་གཡུལ་ལས་རྒྱལ། །
བཀྲ་ཤིས་དམ་ཆོས་འདུལ་བ་ལྗོན་པའི་ཤིང་། །
བསྟན་པ་ཐོས་བསམ་རབ་ཏུ་རྩ་བ་བརྟན། ། །
རབ་རྒྱས་ཕྲིན་ལས་ལོ་འདབ་བསིལ་གྱིས་ཕྱུག །
ལུང་དང་རིགས་པའི་སྡོང་པོ་ཁྱོད་ཉིད་རྨད། །
ཀུན་མཁྱེན་འབྲུག་པ་ངག་དབང་ནོར་བུ་ཡི། །
ཕུལ་བྱུང་དབྱངས་ཅན་གསུང་གི་གསང་བ་སྟེ། །
མདོ་སྔགས་རིགས་ལམ་གཙུག་ལག་རྒྱ་མཚོའི་དོན། །
ལུང་རིགས་སྨྲ་བའི་ཉི་མ་འདི་ན་ཤར། །
དཔལ་འབྲུག་པ་བཅུ་གཉིས་པ་སྟེ་ཀུན་རྨོངས་དེས་གང་དྲན་བཀྲ་ཤིས་པའི་ཚིགས་སུ་
བཅདདེ་མདུན་མཛེས་པ་བྱས་སོ། །



ཀུན་མཁྱེན་བཀྲ་ཤིས་བསྟན་པ་རབ་རྒྱས་ཀྱི་
མཛད་རྣམ་མདོ་ཙམ་གླེད་པ་བློ་ལྡན་
དགྱེས་པའི་མཆོད་སྤྲིན། །
ཨོཾ་བདེ་ལེགས་སུ་གྱུར་ཅིག །
ཡེ་གདོད་ཆོས་དབྱིངས་མཁའ་ལས་མ་གཡོས་ཀྱང༌། །
ལོག་རྟོག་འཁྲུལ་པའི་མུན་པ་དྲུངས་ཕྱུང་ནས། །
ཟླ་མེད་རྒྱལ་བསྟན་པད་ཚལ་རྒྱས་མཛད་པའི། །
ཀུན་མཁྱེན་ལུང་རིགས་སྨྲ་བའི་ཉི་མར་འདུད། །
ཅེས་ཤིས་པར་བརྗོད་པའི་ཚིག་གིས་མདུན་བསུས་ཏེ། གནས་
ལྔ་རིག་པའི་མཧཱ་པཎྜི་ཏ་༧ཀུན་མཁྱེན་བླ་མ་བཀྲ་ཤིས་བསྟན་པ་
རབ་རྒྱས་རིན་པོ་ཆེ་མཆོག་གི་མཛད་རྣམ་གྱི་ཆ་ཤས་ཙམ་གླེང་
ན། དེ་ཡང་སྐྱེས་མཆོག་དམ་པ་གང་ཉིད་ནི། འཛམ་གླིང་གོ་ལའི་
ཡང་རྩེ། བསིལ་ལྡན་ཁ་བའི་ལྗོངས་ལས་མདོ་ཁམས་ལྷ་ཐོག་རལ་
གཞུང་རིག་པའི་འབྱུང་གནས་ཀྱི་ས་ཆ། གཞུ་ཆུང་སྒང་དུ་བོད་
རབ་བྱུང་༡༦པའི་ལྕགས་ཁྱི་(སྤྱི་ལོ་༡༩༧༠)ལོར་ངོ་མཚར་
བའི་བལྟས་དུ་མ་དང་བཅས་ཏེ་སྐུ་འཁྲུངས། གྲུབ་དབང་ཀརྨ་
ནོར་བུས་བསྟན་པ་རབ་རྒྱས་ཞེས་མཚན་གསོལ་ནས་རྒྱལ་བསྟན་
ལ་ཕན་ཆེན་པོ་ཐོག་ཅེས་ལུང་བསྟན། དགུང་ལོ་ ༡༤ནས་འཛི་



སྒར་བཀྲ་ཤིས་ཆོས་གླིང་དུ་ཆོས་བཞུགས་གནང་ནས་འདོན་རྟ་
དབྱངས། ཐིག་རྡུལ་མཚོན། གར་འཆམ། འབུད་དཀྲོལ་སོགས་ལ་
ཤིན་ཏུ་མཁས་པར་གྱུར། དེ་ནས་དགུང་ལོ་ ༡༨ནས་མདོ་རྒྱུད་
རྒྱ་མཚོའི་དབང་ཕྱུག་ངེས་པ་དོན་གྱི་དགེ་བའི་བཤེས་གཉེན་
འཇམ་དཔལ་དབྱངས་དངོས་མཁན་ཆེན་དོན་བརྒྱུད་ཉི་མའི་
ཞབས་པད་སྤྱི་བོར་བླངས་པ་ནས་བཟུང་སྟེ། ཚད་ལྡན་གྱི་དགེ་
བའི་བཤེས་གཉེན་བཅུ་ཕྲག་ལས་བརྒལ་བར་བསམ་སྦྱོར་ཕུན་
སུམ་ཚོགས་པས་ཚུལ་བཞིན་དུ་བསྟེན་ཏེ།
རང་དོན་ཐོས་བསམ་སྒོམ་གསུམ་གྱི་སྒོ་ནས་མདོ་སྔགས་
རིག་གནས་ཀྱིས་གཙོས། གནའ་དེང་གི་རིག་གཞུང་རྒྱ་མཚོའི་ཕ་
མཐར་ཕྱིན་ནས་ཡོངས་རྫོགས་བསྟན་པའི་མངའ་བདག་ཏུ་གྱུར་
ཅིང་། གཞན་དོན་དུ་འཆད་ན་ལེགས་བཤད་བྱེ་བའི་སྒོ་མོ་ཐེ་
ཚོམ་ཆོད་པའི་སྒོ་ནས་གདུལ་བྱའི་བློ་དང་འཚམ་པར་ཆད་མེད་
དལ་འགྲོའི་རྒྱུན་ལྟར་འཇོ་བ་དང་། རྩོད་ན་རྒོལ་ངན་འབུམ་གྱི་
ལོག་རྟོག་དྲུངས་ནས་འབྱིན་པ་དང་། རྩོམ་ན་དཔྱད་གསུམ་དག་
པའི་སྒོ་ནས་ཐུབ་པའི་དགོངས་པ་སོགས་གནའ་དེང་གི་རིག་
གཞུང་ཉིང་བཅུད་དཔྱིས་ཕྱིན་པར་ཁྱད་ཆོས་འབུར་དུ་ཐོན་
པར་ཐོགས་མེད་དུ་གསལ་བར་མཛད་པའོ། ། ཀུན་དོན་དུ་ཇི་ལྟ་
དང་ཇི་སྙེད་ཀྱི་དོན་མངོན་སུམ་དུ་གསལ་བར་གཟིགས་པས་



མཁས་པ་དང་ རྣམ་དག་བསླབ་གསུམ་གཙང་མའི་རྒྱུན་གྱིས་
ཕྱུག་པས་བཙུན་པ་དང་། གཡོ་སྒྱུའི་ནག་ནོག་དང་བྲལ་ཞིང་
ལྷག་བསམ་ལྷད་མེད་ཀྱིས་སྒོ་ནས་རྒྱལ་བསྟན་རིན་པོ་ཆེ་འཛིན་
སྐྱོང་སྤེལ་གསུམ་དང་འགྲོ་བ་ཀུན་ལ་སྨན་པའི་ཞི་བདེ་ཡི་ཆོས་
ཆར་རྒྱུན་དུ་འབེབས་པའི་མཛད་ཕྲིན་ཕྱོགས་ཀྱི་ཐ་གྲུ་ཀུན་ཏུ་
བརྡལ་བས་བཟང་བ་སྟེ་མཁས་གྲུབ་ཀྱི་དཔལ་གཡང་ཐམས་
ཅད་འདུས་པའི་སྐྱེས་ཆེན་དམ་པ་གང་ལ་། རྒྱལ་དབང་འབྲུག་པ་
ཐམས་ཅད་མཁྱེན་པ་སྐུ་ཕྲེང་བཅུ་གཉིས་པ་འཇིགས་མེད་མི་
འགྱུར་དབང་གི་རྡོ་རྗེ་ཕྲིན་ལས་ཀུན་ཁྱབ་དཔལ་བཟང་པོ་ཕྱོགས་
ལས་རྣམ་པར་རྒྱལ་བའི་སྡེའི་ཞལ་སྔ་ནས།
སྐྱེས་བུ་དམ་པ་གང་ཉིད་ནི་ཀུན་མཁྱེན་པདྨ་དཀར་པོའི་སྤྲུལ་
བ་ཡིན་ཞེས་ལུང་བསྟན་གནང་ཞིང་བསྔགས་བརྗོད་ཀྱི་མེ་ཏོག་
ཡང་ཡང་འཐོར་པ་མཛད། དེ་ལྟ་བུའི་དཔལ་བཟང་མངའ་བའི་
མཁན་ཆེན་གང་གིས་བསྟན་འགྲོ་ཡོངས་ལ་ཕན་པའི་ཕྱིར་དུ་
བརྩམས་པར་མཛད་པའི་བསྟན་བཅོས་ཀྱི་ཚོགས་ཀྱང་། བརྩེ་
བའི་སྙིང་གི་ལམ་སྟོན་གངས་ཆུ་སྔོན་མོའི་རྦ་རླབས། སྙན་ངག་གི་
འགྲེལ་པ་ཚངས་སྲས་དགྱེས་པའི་སྒྲ་དབྱངས། རིགས་ལམ་གནམ་
ལྕགས་ཐོག་མདའ་པོད་གསུམ། ཙ་རིའི་གནས་ཡིག་དད་གསུམ་
འདྲེན་པའི་ཤིང་རྟ། རྩོམ་བཏུས་ནོར་བུའི་བང་མཛོད། གྲུབ་



མཐའི་བསྟན་བཅོས་མི་ཤིགས་རྡོ་རྗེའི་གོ་ཆ། བསྡུས་རིགས་གསལ་
བའི་ཉིན་བྱེད། ཚད་མའི་བསྟན་བཅོས་དབྱངས་ཅན་མགྲིན་
གླུ དབུ་མའི་བསྟན་བཅོས་ལུང་རིགས་འབྲུག་སྒྲ་དབུ་མའི་བསྟན་
བཅོས་སྐལ་བཟང་འགྲོ་བའི་སྒྲོན་མེ། མངོན་རྟོགས་རྒྱན་གྱི་
འགྲེལ་པ་རྗེ་བཙུན་བྱམས་པའི་དགོངས་རྒྱུན་པོད་ཆེན་བཞི།
ཚད་མ་རྣམ་འགྲེལ་གྱི་འགྲེལ་པ་དཔལ་ཆོས་ཀྱི་གྲགས་པའི་དགོངས་
རྒྱན། དབུ་མ་འཇུག་པའི་འགྲེལ་པ་སྲིད་པ་གསུམ་གྱི་སྒྲོན་མེ།
འདུལ་བ་མདོ་རྩ་བའི་འགྲེལ་པ་སྡོམ་ལྡན་ངང་པའི་རྒྱལ་པོའི་
རོལ་མཚོ། མངོན་པ་མཛོད་ཀྱི་འགྲེལ་པ་སངས་རྒྱས་གཉིས་པའི་
དགོངས་རྒྱན། ཟབ་མོ་ནང་དོན་གྱི་འགྲེལ་པ། ཕྱག་རྒྱ་ཆེན་པོའི་
ཐུན་མོང་གི་ལམ་རིམ་ཟླ་འོད་གཞོན་ནུའི་དགོངས་རྒྱན། ཕྱག་རྒྱ་
ཆེན་པོའི་ཐུན་མོང་མ་ཡིན་པའི་ལམ་རིམ་རྡོ་རྗེ་འཆང་གི་དགོངས་
རྒྱན། མོས་གུས་ཀྱི་གཏམ། དགྱེས་མཛད་ལོ་ཙཱ་ཆེན་པོ་མར་པ་
ཆོས་ཀྱི་བློ་གྲོས་ཀྱི་མགུར་ཆེན་དང་པོའི་འགྲེལ་པ་གསང་ཆེན་
ཐེག་པའི་ཉིང་བཅུད་དང་། དགྱེས་མཛད་ལོ་ཙཱ་ཆེན་པོ་མར་པ་
ཆོས་ཀྱི་བློ་གྲོས་ཀྱི་མགུར་ཆེན་དང་པོའི་འགྲེལ་པ་གསང་ཆེན་
ཐེག་པའི་ཉིང་བཅུད་ཀྱི་ཡང་འགྲེལ་དཀར་པོ་ཆིག་ཐུབ། རྗེ་
བཙུན་སྒྲོལ་མའི་བསྟོད་པ་དང་ཕན་ཡོན་བཅས་ཀྱི་འགྲེལ་པ་
པད་དཀར་བཞད་པའི་དྲི་བསུང་། རྒྱལ་སྲས་ལག་ལེན་འགྲེལ་



པ་ལ་སོགས་བརྩམས་པར་མཛད་ཅིང་དེ་ལྟ་བུའི་ཁྱད་ཆོས་སོགས་
ཤིན་ཏུ་ངོ་མཚར་བ་རྣམས་ཚུལ་བཞིན་དུ་རྒྱལ་སྲས་རྣམས་ཀྱིས་
སྨྲ་བའི་ལྗགས་བརྒྱ་སྤྲུལ་ཡང་བརྗོད་མི་ནུས་པའི་མཁྱེན་ཡོན་
ཅན་སྐྱེས་ཆེན་དམ་པ་དེ་ཉིད་ནི་གཟུར་གནས་མཁས་གྲུབ་རྣམས་
ཀྱི་གཙུག་གི་ནོར་བུར་གྱུར་ཅིང་། སྣ་ཕུ་ཆོས་ལུང་དགོན། གདན་
ས་མཐིལ་དགོན། འབྲུག་ར་ལུང་དགོན་དང་། གནམ་འབྲུག་སེ་
བ་བྱང་ཆུབ་ཆོས་གླིང༌། བྱར་གསང་སྔགས་ཆོས་གླིང་དགོན། ཙ་
རི་ཅིག་ཅར་དགོན། ཚལ་གུང་ཐང་དགོན། སྡིངས་པོ་ཆེ་དོན་
གྲུབ་མཐོང་སྨོན་གླིང་དང་། རྒྱལ་བྱེད་ཚལ། གླིང་བསྟན་འཕེལ་
དགོན། གླིང་ཆུ་ངོགས་དགོན། རྫ་པད་སྙིང་དགོན། འཛི་སྒར་
བཀྲ་ཤིས་ཆོས་གླིང་། ཁྲོ་ཕུ་དགོན། རབ་ཤིས་འབྲུག་པ་དགོན།
སྐྱོ་བྲག་དགོན། སྐྱོ་བྲག་ཁང་ནེ་དགོན། དྭངས་ལུང་བསམ་
གཏན་ཐེག་མཆོག་དགོན། བསམ་འགྲུབ་ཆོས་སྡེ་དགོན། ཝཾ་ལུང་
དགོན། ཧེ་རུ་དགོན། འབྲུག་བདེ་ཆེན་ཆོས་འཁོར་དགོན།
ཉམས་སྣང་དགོན། གཏེར་བཏོན་དགོན། ཡེ་ཆེན་དགོན། རྫ་སྟོད་
དཔལ་ངེས་དགོན། དཔལ་མེ་དགོན། བྱང་རྟ་རྣ་དགོན། ལྷོ་ཁ་
བསམ་ཡས་དགོན། རི་བོ་ཆེ་དགོན། ཚ་བ་སྒྲོལ་མ་ལྷ་ཁང་དགོན།
ཆོས་ཕུག་དགོན། སྒ་ཁྲ་འགུ་དགོན། བྲག་ནག་དགོན། བྱམས་མེ་
དགོན། མེ་ཏོག་མདངས་འཕྲོག་དགོན། མཁའ་ཁྱབ་གླིང་དགོན།



འཁྲུལ་ཞིག་དགོན། ནང་ཆེན་ཚེས་བཅུ་དགོན་སོགས་སུ་ཞབས་
ཀྱིས་བཅགས་ནས་རྒྱལ་བསྟན་རིན་པོ་ཆེ་འཛིན་སྐྱོངས་སྤེལ་
གསུམ་རྒྱ་ཆེན་པོ་མཛད། དེར་མ་ཟད་གདན་ས་མང་པོར་སློབ་
སྟོན་པ་མངག་པས་རྒྱལ་བསྟན་སྤྱི་དང་བྱེ་བྲག་ཆོས་སྡེ་ཡར་ཟླ་
ལ་འགྲན་པ་གྱུར་པ་དང་། གདན་ས་ཆེན་མོ་ལུང་རིགས་སྨྲ་བའི་
དགའ་ཚལ་འོད་གསལ་ཕྱག་རྒྱ་ཆེན་པོའི་གླིང་གསར་དུ་ཕྱག་
འདེབས་མཛད་ནས་མདོ་རྒྱུད་ཆོས་ཀྱི་གཞུང་དང་། གནའ་དེང་
རིག་པའི་གནས་ལ་འཇུག་པའི་ཤེས་རིག་གི་ཁོར་ཡུག་རྒྱ་ཆེན་པོ་
བསྐྲུན་ཏེ། སྔོན་དང་གསར་དར་གྱི་རིག་གནས་སྤེལ་བའི་བསྟི་
གནས་ཕུན་སུམ་ཚོགས་པར་གྱུར། མིང་དོན་གཉིས་མཚུངས་ཀྱི་
བཀའ་བརྒྱུད་དབྱར་ཆོས་ཆེན་མོ་ལེགས་པར་བཙུགས་ནས་རྗེས་
འཇུག་སློབ་ཚོགས་ཡོངས་ལ་འཆད་རྩོད་སོགས་ཀྱི་སྒོ་འཕར་
ཡངས་པོར་ཕྱེས་པ་དང༌། བྱམས་དང་སྙིང་རྗེའི་དབང་གཞན་
དབང་དུ་གྱུར་པས་མས་ཀྱི་སྲིན་བུ་ཕྲ་མོ་ནས་བཟུང་སྟེ་རིགས་
དྲུག་གི་འགྲོ་བ་ཀུན་བརྩེ་བས་བསྐྱངས་ནས་ཕན་བདེའི་དཔལ་ལ་
འགོད་པའི་ཐབས་ལམ་ཡང་དག་པར་སྟོན་བཞིན་མཛེས་སྐུ་
བསྟན་འགྲོའི་དཔྱིད་དུ་འཚོ་ཞིང་བཞུགས་པ་ལགས་སོ། ། །
སླར་སྨྲས་པ།
ཟད་མེད་འཆད་པས་གནའ་དེང་གཞུང་དང་ལྷག་པར་བདེ་
དགྱེས་གསང་གསུམ་སོགས། །



མདོ་རྒྱུད་རྒྱ་མཚོའི་དཀའ་བའི་གནད་དང་ཟབ་པའི་ཉིང་ཁུ་
མ་ལུས་རྣམས། །
མཁས་པའི་ལུང་དང་གྲུབ་པའི་ཉམས་མྱོང་དངོས་སྟོབས་
རིགས་པ་དང་བཅས་ཏེ། །
སྐལ་ལྡན་འགྲོ་ལ་ལྷུག་པར་འདོམས་ཚེ་མར་སྟོན་རྒྱལ་བའི་
རྣམ་ཐར་དྲན། །
འདུལ་བ་འབུམ་སྡེའི་དོན་གྱི་སྙིང་པོ་ཚུལ་ཁྲིམས་ཡིད་བཞིན་
ནོར་བུ་མཆོག། །
དམ་ཆོས་མངོན་པའི་བརྗོད་བྱ་ཟབ་མོ་ཤེས་རབ་གསུམ་གྱིས་
ལེགས་བརྡར་བས། །
མདོ་སྡེའི་གཞུང་དོན་གཡོ་མེད་ཏིང་འཛིན་རྒྱལ་མཚན་རྩེ་རུ་
མཆོད་པ་ཡིས། །
བསླབ་གསུམ་བསམ་འཕེལ་དབང་རྒྱལ་ལྡན་ཕྱིར་དྭགས་པོ་
ལྷ་རྗེའི་རྣམ་ཐར་དྲན། །
ལུང་རིགས་སྨྲ་བའི་མཁས་མང་འདུས་པའི་གདན་ས་ཆེན་པོ་
སེར་འབྲས་སུ། །



ལུང་རིགས་སྟོང་གི་གོང་བུར་གྱུར་པའི་ཟླ་མེད་རིགས་ལམ་
གཞིར་བཅས་ཏེ། །
ལུང་རིགས་དང་བཅས་བཀའ་པོད་ལྔ་ཡི་འགྱུར་མེད་དམ་
བཅའ་བཞག་པའི་ཚེ། །
ལུང་དང་རིགས་པས་མི་ཚེ་སྐྱལ་བའི་མཁས་རྣམས་ཡིད་
འཕྲོག་བསྔགས་བརྗོད་འཐོར། ། །
ཤིན་ཏུ་འཇིགས་རུང་སྲིད་པའི་བཙོན་རར་ཞེན་པ་གཏིང་
ནས་ལོག་པས་ན། །
ཤིན་ཏུ་འཇིག་སླའི་འཇིག་རྟེན་ཆོས་བརྒྱུད་མི་གཙང་རྫས་
བཞིན་རིང་དོར་ཏེ། །
ཞི་བསིལ་དམ་ཆོས་དོན་གཉེར་འདུན་པའི་རྦ་རླབས་དྲག་ཏུ་
འཕྱུར་བཞིན་དུ། །
ཟླ་མེད་བསྟན་དང་འགྲོ་ཀུན་དོན་དུ་ཉིན་མཚན་དབྱེར་མེད་
བྲེལ་བ་རྨད། །
འགྲན་ཟླ་བྲལ་ཅིང་ཕུལ་བྱུང་རྩོམ་པས་འདུལ་མངོན་ཕར་
ཕྱིན་དབུ་ཚད་གཞུང་། །
ཕྲ་ཞིབ་རིགས་པ་འདི་འདྲས་བཀྲལ་བ་སྔོན་ནས་ད་བར་ཞིང་



ཁམས་ཀུན། །
མཁྱེན་པའི་སྤྱན་རས་ཡངས་པོ་མངའ་བའི་འཕགས་ཆེན་
དམ་པས་གཟིགས་གྱུར་ཀྱང་། །
རྙེད་པར་མ་གྱུར་བཀའ་པོད་ལྔ་ཡི་འགྲེལ་ཆེན་རྣམས་ནི་ཐང་
མར་བརྡལ། །
ཞེས་པ་འདི་ནི་གང་གི་ཞབས་རྡུལ་གཙུག་ཏུ་ལེན་པའི་སྐལ་བ་ཅན་བྱང་པ་
འཇམ་དབྱངས་རྣམ་རྒྱལ་གྱིས་གུས་པས་སྦྱར་བའོ། །
10



དཔལ་ལྡན་བླ་མ་རྡོ་རྗེ་འཆང་༧ཀུན་མཁྱེན་
བཀྲ་ཤིས་བསྟན་པ་རབ་རྒྱས་ལ་བསྟོད་པ་
དྲི་བྲལ་པདྨ་དཀར་པོའི་ཕྲེང་བ་
བཞུགས་སོ། །
མཁན་ངག་དབང་ཤེས་རབ། ཕྱག་ཆེན་གླིང་།
ན་མོ་གུ་རུ།
ཟབ་གསང་གནས་ལུགས་གཟིགས་པའི་མཁྱེན་པའི་བདག །
མ་གྱུར་འགྲོ་ལ་བརྩེ་བའི་རྗེས་ཆགས་པ། །
ཉིན་མཚན་ཐུན་དྲུག་གཞན་དོན་རླབས་པོ་ཆེར། །
གཡོ་མེད་བརྟན་བཞུགས་ཀུན་མཁྱེན་བླ་མ་ལ། །
གསོལ་བ་འདེབས་སོ་བྱིན་རླབས་སྣང་བ་སྩོལ། །
སྔོན་གོམས་ཐུགས་བསྐྱེད་དམ་བཅའ་བཙན་པོ་ཡི། །
ཕྲིན་ལས་དུས་སུ་སྨིན་པའི་མཛད་བཟང་ལས། །
དྭགས་བརྒྱུད་བསྟན་པའི་སྙིང་པོ་ཕྱག་རྒྱ་ཆེ། །
འཇིགས་མེད་སེངྒེའི་ང་རོ་ཁྱེད་ཀྱིས་བསྒྲགས། །



སྙིགས་དུས་རྒུད་ཚོགས་མི་འདོད་ཐོག་ཏུ་ལྷུང༌། །
དྭངས་གཙང་དྭགས་བརྒྱུད་བསྟན་པའི་གནས་བབས་ཀྱང་། །
རང་ཚུགས་མི་བརྟན་ཁྱར་ཁྱོར་བགྲོད་པའི་ཚེ། །
རང་རྐང་བརྟན་པོ་མགོན་པོ་ཁྱེད་ཀྱིས་བཙུགས། །
མཐའ་བྲལ་དབུ་མའི་ཟབ་གསང་འཆད་པའི་ཚེ། །
ཀློང་རྡོལ་དགོངས་པ་བྱིས་བློའི་དཔོག་དཀའ་ཡང་། །
རྣམ་བཞག་གསུམ་གྱི་གཟི་འོད་སྤྲོས་ཙམ་གྱིས། །
དཔྱོད་ལྡན་མཁས་པའི་ཚོགས་རྣམས་དབུ་ལྕོག་ལྡེམ། །
ལྷག་པར་དྭགས་བརྒྱུད་མཁས་གྲུབ་གོང་མ་ཡི། །
དོ་ཧ་རྡོ་རྗེའི་གླུ་སྒྲ་ལེན་ཐེངས་རེར། །
ཞལ་དཀྱིལ་དགྱེས་པའི་མདངས་བཟང་མངོན་བཞིན་དུ། །
མདོ་རྒྱུད་ཡང་སྙིང་མན་ངག་འདི་འོ་གསུངས། །
ལྟ་སྒོམ་སྤྱོད་འབྲས་གཅིག་པའི་དོན་བརྒྱུད་ལ། །
བྱིས་བློས་ཆེ་ཆུང་རིས་སུ་གཅོད་པའི་ཚེ། །
དྭགས་བརྒྱུད་བསྟན་པའི་དགོངས་དོན་གནད་གཅིག་ཏུ། །
སྒྲིལ་མཛད་མགོན་ཁྱེད་བསྟན་འཛིན་ཡོངས་ཀྱི་གཙོ། །



ནང་དུ་འཕགས་མཆོག་བྱང་སེམས་ཉམས་ལེན་དང་། །
གསང་བར་རིམ་གཉིས་གནད་ལ་དབང་འབྱོར་ཡང་། །
ཕྱི་ལྟར་ཉན་ཐོས་ཞི་བའི་ཚུལ་གྱིས་མཛེས། །
སུམ་ལྡན་རྡོར་འཛིན་ངེས་དོན་སློབ་དཔོན་ཆེ། ། །
སྒྱུ་མའི་སྣང་བ་རང་དག་ན་བུན་བཞིན། །
རྟོག་ཚོགས་རྦ་རླབས་རྒྱ་མཚོའི་དབྱིངས་སུ་ཐིམ། །
འབད་མེད་ཕྲིན་ལས་དུས་ལས་མི་གཡོལ་བ། །
གང་སྔོན་ཚོགས་གཉིས་ཤུགས་འབྱུང་རྩལ་དུ་འཁུམས། །
འདི་ལྟར་ཡོངས་འཛིན་རྡོ་རྗེ་འཆང་དབང་ལ། །
དད་གསུམ་དྭངས་པས་སྙིང་ནས་བསྟོད་པའི་དགེ །
མགོན་པོ་གང་གི་སྐུ་ཚེ་བརྟན་པ་དང་། །
ཕྲིན་ལས་མཁའ་དང་མཉམ་པའི་ཆེད་དུ་བསྔོ། །
ཞེས་པ་འདི་ཡང་ཡབ་རྗེ་༧ཀུན་མཁྱེན་བླ་མའི་ཞབས་རྡུལ་མི་ཕྱེད་
དད་པས་སྤྱི་བོར་ལེན་པའི་སྐལ་བཟང་ཐོབ་པ་སློབ་འབངས་ངག་
དབང་ཤེས་རབ་ཀྱིས་ཕུལ།



མཁན་ཆེན་བཀྲ་ཤིས་བསྟན་པ་རབ་རྒྱས་མཆོག་ལ་
ཆ་ཙམ་བསྔགས་པ་དད་པའི་པདྨོ་
འཛུམ་པའི་རྒྱང་གླུ
མཁན་ཨོ་རྒྱན་རྣམ་རྒྱལ། ཧེ་རུ་དགོན།
རབ་འབྱམས་གཞུང་ལུགས་རྒྱ་མཚོའི་ཕ་མཐའ་རུ་བརྒལ་ཞིང་། །
འཆད་རྩོད་རྩོམ་པའི་ལས་ལ་མངའ་དབང་རངའབྱོར་བའི། །
མཁན་ཆེན་སྨྲ་བའི་ཉི་མའི་མཛད་བཟང་གི་ཟེར་གྱིས། །
བདག་བློའི་དད་པའི་པདྨོ་དབང་མེད་དུ་བཀྲོལ་སོང་། །
རྣམ་དག་ཁྲིམས་ཀྱི་རྩ་བ་གཡོ་མེད་དུ་བརྟན་ཅིང་། །
གཞན་ཕན་བྱང་ཆུབ་སེམས་ཀྱི་ཡལ་འདབ་ཆེས་རྒྱས་ཤིང་། །
གསང་ཆེན་རྡོ་རྗེ་ཐེག་པའི་འབྲས་བཟང་གིས་ལྕི་བའི། །
མཁས་དབང་ལྗོན་པའི་དབང་པོ་ཁྱེད་ཉིད་ལ་མོས་སོ། །
མངའ་བདག་མར་སྟོན་རྒྱལ་བའི་ཁྱད་པར་གྱི་ཟབ་ཆོས། །
བདེ་དགྱེས་གསང་གསུམ་ལ་སོགས་བླ་མེད་ཀྱི་རྒྱུད་ཀུན། །
འཇིགས་མེད་འཆད་ལ་ཁྱེད་ཉིད་ཁོ་ན་ཙམ་ལགས་པས། །
དཀར་བརྒྱུད་མཁན་ཆེན་སྨྲས་ཀྱང་སྒྲོ་བཏགས་ནི་མི་འགྱུར། །



ཀུན་མཁྱེན་པུཎྜ་རཱི་ཀཱའི་ཟིལ་དངར་ལས་བྱུང་བའི། །
ཟབ་རླིང་སྒྲོམ་དུ་གཞུག་པའི་རྡོ་རྗེ་ཡི་གསུང་གསང་། །
སྐྱུ་རུ་ལག་མཐིལ་བཀྲམ་ལྟར་འཁྲུལ་མེད་དུ་སྟོན་པའི། །
གཞུང་བཟང་ཐང་མར་བརྡལ་པ་ཁྱེད་ཙམ་ལས་མ་མཆིས། །
རིག་གནས་སྤྱི་དང་ཁྱད་པར་མདོ་སྔགས་ཀྱི་གཞུང་ཀུན། །
ཉ་དང་ཉུང་མ་བསྲེས་པའི་སྦོམ་བཤད་ཙམ་མིན་པར། །
ཀུ་ཤའི་རྩེ་ལྟར་མ་འདྲེས་གསལ་བ་རུ་འཆད་འདིས། ། །
ཀུན་མཁྱེན་མིང་གིས་ཁྱེད་ལ་བསྙད་པར་ནི་འོས་སོ། །
རྒོལ་ངན་གླང་པོ་སྟོང་གི་ཁེངས་པ་དེ་ངོམས་ཚེ། །
རིགས་པའི་ངར་སྐད་གནམ་ལྕགས་ཐོག་མདའ་དེ་བསྲངས་ནས། །
དྲན་བསམ་མེད་པར་མི་སྨྲ་འི་བརྟུལ་ཞུགས་དེ་བཀོད་མཁས། །
ལུང་རིགས་སྨྲ་བའི་སེངྒེ་ཁྱེད་མིན་ལས་སུ་ཞིག །
སྤང་ལ་བེ་ཕུར་བཏབ་བཞིན་གདན་ས་རུ་བཞུགས་ནས། །
རྣམ་བཞིའི་འཁོར་ཚོགས་རྒྱ་མཚོར་ཁམས་དབང་དང་འཚམ་པར། །
དམ་པའི་ཆོས་ཀྱི་འཁོར་ལོ་བར་མེད་དུ་བསྐོར་བ། །
འདི་ནི་རྒྱལ་ཀུན་དགྱེས་པའི་མཛད་བཟང་རང་མིན་ནམ། །
ཐོས་བསམ་དོན་གཉེར་བློ་གསལ་གཞོན་ནུ་ཡི་ཚོགས་ཀྱིས། །
དྲན་དབང་འདི་ལ་མཉེས་པ་རྣམ་གསུམ་གྱིས་བསྟེན་ནས། །
གསུང་གསང་བདུད་རྩིའི་རོ་མཆོག་ངོམས་མེད་དུ་བཞེས་དང་། །
བཅུ་ཕྲག་རིག་པས་མཛེས་པའི་ལུས་ཟུངས་ནི་ལོས་རྒྱས། །



ལས་ཀྱི་མེ་ཏོག་ཕོག་པའི་དོན་བརྒྱུད་ཀྱི་བསྟན་འདི། །
ཐོས་བསམ་ཕྱོགས་རེར་ཞེན་པའི་ལམ་འཕྲང་དེ་བསལ་ནས། །
ཚུལ་གནས་ཐོས་བསམ་སྒོམ་པས་དལ་མེད་དུ་འཛིན་འདི། །
བཀའ་དྲིན་འཁོར་ཐབས་བྲལ་ལོ་མཁན་ཆེན་གྱི་བླ་མ། །
ཁྱེད་ཀྱི་མཛད་ཕྲིན་ཟེར་འབུམ་ཕྱོགས་ཀུན་ཏུ་སྤྲོས་ཚེ། །
མཁས་སུ་རེ་དང་ཕྲག་དོག་ཁོང་སྐྲན་གྱིས་མནར་བའི། །
ཚུལ་མིན་འབྱུང་བྱའི་འཁུན་སྒྲ་བྲག་ཁུང་ནས་བཏོན་ཡང་། །
གླིང་བཞི་འོད་ཀྱིས་གསལ་ལ་འགོག་པ་ནི་མི་སྲིད། །
བཤད་སྒྲུབ་བསྟན་ལ་བྱ་བ་བྱེད་པ་ནི་ཕར་ཞོག །
བཀའ་རྟགས་ཕྱག་རྒྱ་བཞི་ཡི་གྲངས་ཙམ་སྨོས་ཞུས་ན། །
བཞིན་གྱི་ཁྲོ་གཉེར་ཉེར་དགུའི་མུན་པ་བཞིན་བརྩེགས་ནས། །
རི་མོའི་གཟུགས་བཞིན་མི་སྨྲའི་ཏིང་འཛིན་ལ་བཞུགས་ཤིང་། །
ཤི་གསོན་མང་པོར་མགོ་བསྐོར་དཀོར་ནག་གི་དུག་ཆུ། ། །
བུད་མེད་རྒྱན་དང་རླངས་འཁོར་སྡོད་ཁང་ལ་སྟོབ་པའི། །
དེང་དུས་སྤྲུལ་གཟུགས་འདི་རྣམས་བསྟན་འཛིན་གྱི་སྤྲུལ་སྐྱེར། །
སྒྲིབ་མེད་མཁྱེན་པའི་མཁྱེན་ལྡན་བླ་ཆེན་ཁྱེད་རྣམས་ཀྱིས། །
འཆད་རྩོད་རྩོམ་ལ་ཆགས་དང་ཐོགས་པ་ཀུན་བྲལ་ཞིང་། །
ལུང་རྟོགས་བསྟན་ལ་བྱ་བ་ཚུལ་བཞིན་དུ་མཛད་པའི། །
སྐྱེས་ཆེན་འདི་ནི་སུ་དང་གང་ཞིག་གི་སྤྲུལ་པ། ། །
མཁྱེན་པར་འོས་ཀྱང་མ་མཁྱེན་སུ་ཞིག་གིས་བསྒྲིབས་སོང་། །
15



ཕྱོགས་འཛིན་ཞེན་ལྟས་བསླད་པའི་སྨྲ་བ་ཙམ་མིན་པར། །
རྒྱལ་བའི་བཀའ་དང་བསྟན་བཅོས་དཔང་པོ་རུ་བཞག་ནས། །
དྲང་པོ་དབུ་མའི་ལམ་ནས་དཔྱད་པ་རེ་བྱས་ཚེ། །
དམ་པའི་ཚུལ་དགུས་མཛེས་པའི་སྐྱེས་ཆེན་མཆོག་འདི་ནི། །
མཁྱེན་གཉིས་འདབ་སྟོང་རྒྱས་པའི་པདྨ་ནི་དཀར་པོ། །
སྙིགས་དུས་དོན་བརྒྱུད་ཀུན་དགའི་སྐྱེད་ཚལ་གྱི་རྒྱན་དུ། །
སླར་ཡང་བཞད་ཅེས་ལུང་བསྟན་གསང་མཐོ་རུ་བསྒྲག་ན། །
མི་ཆོས་བླ་མའི་རྫུན་གྱིས་གོས་པ་ཆེར་མི་འདྲ། ། །
དེ་སྐད་སྲོལ་དང་རང་མོས་ཚིག་རྒྱན་གྱིས་དབེན་པའི། །
ཕལ་དང་གྲོང་པའི་ངག་ཚིག་དམ་དུམ་དུ་སྦྲེལ་འདི། །
མཁན་ཆེན་བླ་མའི་མཛད་བཟང་མངོན་སུམ་དུ་མཐོང་ཚེ། །
མ་བཅོས་མགྲིན་པའི་ལམ་ནས་དབང་མེད་དུ་ཤོར་སོང་། །
(
ཁྱེད་སྐུ་བསོད་ནམས་མཆོད་སྡོང་བསྟན་འགྲོ་ཡི་དཔལ་དུ། །
རྡོ་རྗེའི་ཆོས་བདུན་ངོ་བོར་བསྐལ་བརྒྱ་རུ་བཞུགས་ཤིང་། །
མཛད་ཕྲིན་གེགས་མེད་ཕྱོགས་ལས་རྣམ་པ་རུ་རྒྱལ་ནས། །
བཞེད་དོན་ཡོངས་སུ་འགྲུབ་པར་སྙིང་དབུས་ནས་སྨོན་ནོ། །



མཁན་ཆེ་བུ་མ་བཀྲ་ཤིས་བསྟན་པ་རབ་རྒྱས་ཀྱི་
མཛད་ཕྱོགས་ལ་ཆེད་དུ་བརྗོད་པ་བུང་
པའི་དབྱངས་སྙན། །
མཁན་སྤྲུལ་ཨ་བརྟན་ཕུན་ཚོགས། ཁང་ནེ་དགོན།
མདག་ཁྲིམས་ཀྱི་ནོར་འཛིན་ཡངསཔོའཇོསབསམ་སྒོམཔའི་ཆུ་གཏེར་འཁྱིལ། །
རྨད་བྱུང་ཐུགས་བསྐྱེད་རི་སྤྱི་གླིང་རབ་མཛེསའཆད་རྩོད་རྩོམཔའི་རླབསཕྲེང་གཡོ །
རིམ་གཉིས་ལམ་གྱི་བང་རིམ་མངོན་མཐོ་མདོ་རྒྱུད་ཉི་ཟླའི་རྣཆས་སྤུད །
ཀུན་གཟིགསམ་བན་ཆེན་ནོརབུའི་ལྷུན་པོ་ཐུབ་བསྟན་ས་ཆེན་མཛེས་པའི་རྒྱུ། །
དལ་འབྱོར་འདང་བརྒྱ་བཞད་པའི་རིགས་མཆོག་བཟུང་། །
མཁས་བཙུན་བཟང་པོའི་གེ་སར་ཀུན་ནས་མཛེས། །
ལུང་རིགས་སྦྲང་རྩིའི་དོག་པས་དགའ་བསྐྱེད་པའི། །
ཀུན་མཁྱེན་པདྨ་དཀར་པོ་སླར་ཡང་བཞིན། །
རྡོ་རྗེ་འཆང་གི་བཀའ་རྟགས་ཕྱག་རྒྱའི་དམ། །
མངོན་གྱུར་གསང་རྒྱུད་རྒྱ་མཚོའི་མངའ་བདག་ཆེ། །
མར་རྔོག་ལས་བྱུང་རིན་ཆེན་སྒྲོམ་གྱི་མཛོད། །
མ་ལུས་ཁུར་འཆང་རྡོ་རྗེའི་ཆོས་དང་མཚུངས། །



རྒྱ་ཆེན་ཤེས་བྱའི་གནས་ལ་མཁྱེན་པ་ཡངས། །
མ་གྱུར་འགྲོ་ལ་བརྩེ་བའི་ཐུགས་བསྐྱེད་ཟབ། །
མཁས་བཙུན་ནུས་པའི་ཕྲིན་ལས་གཞན་མཚུངས་བྲལ། །
བཀའ་བརྒྱུད་བསྟན་པའི་གདུགས་དཀར་བསྒྲེངས་འདི་རྨད། །
8.་
.
་
་ ་
་ ་
: 48
རིས་མེད་གྲུབ་མཐའི་གནད་གསང་གཅིག་ཏུ་རྟོགས། །
རིག་སྟོང་ཕྱག་ཆེན་ལྟ་བའི་རང་ཞལ་གཟིགས། །
ཆོས་ཅན་སྒྱུ་མའི་འཕྲུལ་ལྟར་ཞེན་མེད་སྤྱོད། །
སྒྲུབ་བརྒྱུད་སྙིང་པོའི་རིང་ལུགས་སྤེལ་ལ་བྲེལ། །
. .
：
འཆད་ན་དབྱིག་གི་གཉེན་གྱི་སྤོབས་པ་དང་། །
རྩོད་ན་ཆོས་ཀྱི་གྲགས་པའི་རིགས་རྩལ་དང་། །
རྩོམ་ན་དཔའ་བོའི་གསུང་ལྟར་སྙན་པ་ཡི། །
ཟླ་བྲལ་མཁས་པའི་དབང་པོ་ཁྱེད་མིན་སུ། །
གངས་ཅན་འདིར་བྱོན་བཤད་སྒྲུབ་ཤིང་རྟའི་སྲོལ། །
རྩ་བ་ཡན་ལག་བཅས་ལ་ཕྱོགས་འཛིན་གྱི། །
སྡང་ཞུགས་སྨག་དང་བྲལ་བའི་དག་སྣང་གིས། །
གཞུང་ལུགས་གདམས་པ་ཤར་བའི་ལེགས་བཤད་སྤྲོས། །
.
་19་ ་



ཁྱད་པར་ཀུན་མཁྱེན་རྣམ་གཉིས་བཞེད་པའི་ཕུལ། །
ཟབ་མོ་དབུ་མའི་ལྟ་གྲུབ་ནོར་བུའི་ཕྲེང་། །
ལུང་རིགས་སྲད་བུར་བརྒྱུས་པའི་བསྟན་བཅོས་ཀྱིས། །
ཤིང་རྟ་ཟུང་གི་ལམ་སྲོལ་བཀྲལ་བར་མཛད། །
འཕགས་ཡུལ་མཁས་པའི་གཞུང་ལ་ཁུངས་བཅོལ་ཏེ། །
སྔ་དར་སྔ་སྲོལ་བོད་བཞེད་ལྷད་མེད་བཞིན། །
རིགས་ལམ་རིགས་ཁམས་སློང་བྱེད་ཐོག་གི་མདས། །
ལོག་སྒྲུབ་ལོག་སྨྲའི་བྲག་རི་གཞོམ་ཕྱིར་བསྲིངས། །
མདོ་སྔགས་གཞུང་བརྒྱ་འདོམས་པའི་ལེགས་བཤད་རེས། །
དཔྱོད་ལྡན་མཁས་པའི་ཡིད་དབང་འཕྲོག་བྱེད་ཅིང་། །
ཟབ་དོན་གནད་ལ་བཀར་བའི་གཏན་ཚིགས་རེས། །
ཡང་དག་ལམ་གྱི་སྣང་བ་རབ་ཏུ་སྟོན། །
སྐྱེས་པའི་ཐོབ་པའི་ཤེས་རབ་རྣོན་པོ་ཡིས། །
བཅུ་ཕྲག་རིག་པའི་གནས་ལ་གཟུངས་སྤོབས་བརྙེས། །
མཚན་དོན་མཐུན་པའི་མཧཱ་པཎྜི་ཏ། །
སྨྲ་བའི་སེངྒེའི་རྒྱལ་ཐབས་འཛིན་ཁྱོད་བསྔགས། །
20



དེང་སང་སྙིགས་མའི་ལྟ་སྤྱོད་སྟོབས་བདོ་བས། །
ཕྱི་ནང་གེགས་སློང་མཚོན་ཆ་ཅི་རྣོ་ཡང་། །
བཟོད་དང་སྙིང་སྟོབས་གོ་ཆ་ཆེར་བཙན་པས། །
མི་ཕྱེད་དམ་བཅའི་རུ་མཚོན་ཕྱིར་འདི་རྨད། །
དྲི་མེད་ཐུབ་བསྟན་ཡོངས་སུ་རྫོགས་པའི་བཤེས། །
ཟླ་བྲལ་འཆད་རྩོད་རྩོམ་པའི་འོད་སྟོང་གིས། །
ལུང་རྟོགས་པད་ཚལ་རབ་ཏུ་རྒྱས་མཛད་པ། །
ཞབས་བརྟན་བཞེད་དོན་ཕྱོགས་ལས་རྣམ་རྒྱལ་ཤོག །
ཅེས་པའང་མཁན་ཆེན་བླ་མ་རིན་པོ་ཆེ་མཆོག་ལ་མི་ཕྱེད་པའི་དད་
དམ་ཅན་སྐྱོ་བྲག་པ་ཨ་བརྟན་ཕུན་ཚོགས་མིང་འཛིན་དགེ་སྦྱོང་དེས་གུས་
པས་སྦྱར་བ་འགྲོ་ཀུན་བཤེས་གཉེན་དམ་པས་རྗེས་སུ་འཛིན་པའི་རྒྱུར་
གྱུར་ཅིག། །།



མཁས་པའི་ཚུལ་དགུ་ལ་བསྔགས་པ་
སྦྲང་རྩིའི་ཐིགས་པ།
མཁན་དམ་ཆོས་ཟླ་བ། སྐྱོ་བྲག་
རྨད་བྱུང་གཉིས་བསྔགས་ཐུབ་བསྟན་འོ་མའི་མཚོ། །
སྙིང་རྗེའི་པད་རྩ་མངར་མོ་ཟ་བཞིན་དུ། །
སྣང་སྲིད་དག་མཉམ་རྫ་རྔ་བརྡུངས་མཁས་པ། །
སྡོམ་བརྩོན་ངང་པའི་རྒྱལ་པོ་ཁྱོད་མིན་སུ། །
_
མང་ཐོས་ཡན་ལག་བརྒྱད་ལྡན་གཟུངས་ཀྱི་ཆབ། ། །
ངོམས་མེད་འཐུང་ལ་བསམ་བྱུང་སྤོབས་པའི་གཏེར། །
ཡེ་གྲོལ་སྟོང་ཆེན་སྒོམ་མེད་ཟབ་མོའི་མཚོར། །
མི་འཇིགས་གདེངས་ཅན་སྨྲ་བའི་སེངྒེ་རྒྱལ། །
འཆད་ལ་ཟུར་ཕུད་ལྔ་པའི་ལྗགས་ལྡན་ཞིང༌། །
རྩོད་པ་ལུང་རིགས་རྒྱུ་སྐར་ཕྲེང་བ་ཅན། །
རྩོམ་པ་ངག་རིག་འཛུམ་གྲོལ་ཚངས་སྲས་ཞལ། །
ཟུང་འཇུག་མཚན་མོའི་མགོན་ཁྱོད་ཡང་དར་མིག །



ཤེས་བྱ་ཀུན་ལ་མཁྱེན་པའི་ཡེ་ཤེས་ནི། །
རབ་ཡངས་བརྩེ་ཆེན་གང་འདུལ་པདྨོའི་ཚལ། །
འོད་ནུས་དངོས་གྲུབ་རྣམ་གཉིས་སྦྲང་རྩིའི་ཆར། །
ཡིད་བཞིན་འཇོ་བ་རྟ་བདུན་དབང་པོར་བསྔགས། །
ཞེས་གངས་ལྗོངས་སྨྲ་བའི་དབང་ཕྱུག་མཁན་ཆེན་བསྟན་པ་རབ་རྒྱས་ཀྱི་བསྟོད་
བསྔགས་འདི་ནི་སྐྱོ་བྲག་དམ་ཆོས་ཟླ་བས་ཟླ་དགོན་བཤད་གྲྭ་ཐུབ་བསྟན་མེ་ཏོག་
ཆོས་གླིང་ནས་ཟླ་༦ཚེས་ ༡ ༧ལ་ཕུལ། །
༢༠༡༣/༧/༢༥



དྲན་དབང་གངས་སེང་དཀར་པོ་ཀུན་མཁྱེན་
བསྟན་པ་རབ་རྒྱས་ལ་བསྟོད་པ།
མཁན་ལྷ་རྩེའི་ཁུ་བྱུག སྐྱོ་བྲག་དགོན།
ཐུགས་བསྐྱེད་སྐྱ་རེངས་དཀར་པོ ས་མ་དྲངས་ན། །
འཇིག་རྟེན་མིག་ཁྱེད་གླིང་འདིར་ཤར་དགོས་མེད། །
རྣམ་དཔྱོད་དགུ་ཚིགས་ཞགས་པས་མ་དཀྲིས་ན། །
གཞུང་ལུགས་རྒྱུ་སྐར་མ་མོ་མཁྱེན་དགོས་མེད། །
གནམ་ལྕགས་ཐོག་མདའི་གཟི་དབལ་མ་ཆེ་ན། །
མཁས་བླུན་ཕལ་གྱི་སྙིང་མཚོ་འཕྱུར་དགོས་མེད། །
སྒྲུབ་བརྒྱུད་གཙང་མས་གདུགས་དཀར་མ་བཏེགས་ན། །
སྙན་པའི་གྲགས་དཀར་ཁྱོན་འདིར་ཁྱབ་དགོས་མེད། །།
འཆད་པའི་ཏིང་འཛིན་སྒོ་བརྒྱ་མ་འབྱེད་ན། །
རྩོད་པའི་ལུང་རིགས་གད་རྒྱང་ཟབ་དགོས་མེད། །
གཙུག་ལག་རྩོམ་པའིབློ་གྲོས་མ་རྒྱས་ན། །
ཐུན་མིན་དོན་བརྒྱུད་བསྟན་པ་སྤེལ་དགོས་མེད། །
24



ཐུབ་ཚུལ་རབ་འབྱམས་ཀློང་དུ་མ་འཕྱོ་ན། །
མཁྱེན་བརྩེའི་རི་མོ་འཛུམ་དྲུག་དར་དགོས་མེད། །
ཟབ་མོའི་གསང་གནད་གཅིག་སྒྲིལ་མ་སེམས་ན། །
དགྱེས་མཛད་རྒྱུད་སྡེ་རྒྱ་མཚོ་བཀྲལ་དགོས་མེད། །
གཞུང་བརྒྱ་སྨྲ་བའི་གཡུ་རལ་མ་གསིག་ན། །
ཀུན་མཁྱེན་མི་ཡི་སེང་གེ་ཡིན་དགོས་མེད། །
ལྟ་བའི་གཤོག་རླབས་དབྱིངས་སུ་མ་བརྐྱངས་ན། །
གཉུག་མའི་ཉི་ཟླའི་འཁོར་ཁྱིམ་ཡངས་དགོས་མེད། །
གྲུབ་པའི་སྤྲིན་དཀར་རྩེ་རུ་མ་འཕྱོ་ན། ། །
དྲན་དབང་ཁྱུང་ཆེན་གཅིག་པུར་ཡིན་དགོས་མེད། །
སྡོམ་གསུམ་སྟན་ཐོག་གཅིག་ཏུ་མ་བསྒྲིལ་ན། །
དྲི་མེད་མཁྱེན་པའི་ནོར་བུ་བསྣབས་དགོས་མེད། །
བློ་འདས་ཕྱག་ཆེན་རྫོང་ལ་མ་འཕྱན་ན། །
སྟོན་སྒོམ་གཡུ་འབྲུག་སྔོན་མོ་ཡིན་དགོས་མེད། །
༢༠༡༣༤/༢ ༣འཛམ་གླིང་དཔེ་ཀློག་གི་ཉིན་དེར་སྐྱིད་ཕུག་ཉི་མ་གླིང་ནས་
ཤར་མར་བྲིས།



བླ་མེད་མཁས་པའི་དབང་པོ་མཆོག་གཟིགས་
བསྟན་པ་རབ་རྒྱས་དཔལ་བཟད་པོ་མཆོག་གི་
སྐུའི་ཡོན་ཏན་ཟུར་ཙམ་བསྔགས་པ་ཚདས་
ཆེན་བཞད་པའི་ཉམས་འགྱུར་ཞེས་་
བྱ་བ་བཞུགས་སོ། །
སྤྲུལ་དོན་བརྒྱུད་བསྟན་འཛིན། འཁྲུལ་ཞིག་དགོན།
ལྟ་བས་ཆོག་མི་ཤེས་པའི་མཚན་དཔེའི་སྐུ། །
ཐོས་པས་ངོམས་པ་མི་མངའ་ཚངས་པའི་གསུང་། །
དྲན་པས་སྙིང་ལ་སིམ་སྟེར་མཁྱེན་བརྩེའི་ཐུགས། །
རྗེ་བཙུན་བརྟན་པའི་འཁོར་ལོའི་ཞབས་པད་བསྙེན། །
ལྔ་རིག་མཁྱེན་པའི་ཡལ་འདབ་ཕྱོགས་སུ་རྒྱས། །
སྤངས་རྟོགས་གེ་སར་གསར་བ་ཁོངས་ནས་འཛུམ། །
སྡོམ་གསུམ་དྲི་བསུང་ཞིམ་པོ་འཐུལ་བ་པོ། །
ཟླ་མེད་དྲན་དབང་མཆོག་གི་སྐུ་ལ་བསྟོད། །
འཆད་ན་ལེགས་བཤད་འབུམ་གྱིས་གཏེར་སྒོ་འབྱེད། །
རྩོད་པའི་ཐལ་ངག་ལོག་སྨྲའི་གཤེད་དུ་འབར། །
རྩོམ་པ་ངག་དབང་ལྷ་མོའི་མགྲིན་དབྱངས་ཅན། །
ཚད་ལྡན་མཁས་པའི་དབང་པོ་ཁྱེད་ལ་འདུད། །



ལུང་རིགས་གཡུ་འབྲུག་སྔོན་མོའི་ལྕེ་ཞགས་ལས། །
དགག་སྒྲུབ་གནམ་ལྕགས་ངར་མའི་ཐོག་རྒོད་མདས། །
ལྟ་ངན་བྲག་རི་ཕྱེ་མར་འཐག་པའི་གཏམ། །
སྲིད་པ་གསུམ་གྱི་ཁྱོན་ན་ད་དུང་སྙན། །
མང་ཐོས་རོལ་པའི་མཚོ་ཆེན་གཏིང་ཟབ་ཅིང་། །
བསམ་བྱུང་གསེར་གྱི་ས་འཛིན་བསྟར་ལེགས་ལ། །
ཡང་དག་འཇོག་པའི་རི་དབང་ལྷུན་ཆགས་པའི། །
དྲན་དབང་འཇིག་རྟེན་མགོན་པོ་ཁྱེད་ལ་བསྟོད། །
ཕྲ་ཞིབ་རིགས་པའི་རྒྱ་སྟག་ངར་མ་ལ། །
དཔྱད་གསུམ་ཚད་མའི་འཛུམ་རིས་འོད་དུ་འཁྱུག ། ་
བཀའ་ལུང་སེང་ཆེན་ཁྲོས་པའི་དབུ་ཐོད་ལ། །
ཡིད་རྟོན་ཕེར་བའི་གཡུ་རལ་མཁའ་ལ་འཕྱོ། །
ངེས་འབྱུང་རྣམ་དག་ལྷ་ཡི་དག་བྱེད་མས། །
སྲིད་ལ་ཞེན་པའི་དྲི་མ་ལེགས་བཀྲུས་པས། །
བཀའ་བརྒྱུད་གོང་མའི་རྣམ་པར་ཐར་པ་དག །
བདག་གིར་འཛིན་པའི་ངང་ཚུལ་སྙིང་ལ་འབབ། །
27



སྐྱེ་བའི་ཕྲེང་བར་ཤེས་རབ་ཉི་གཞོན་གྱིས། །
མི་ཤེས་སྨག་མུན་གཞིལ་ལ་གོམས་པའི་མཐུས། །
ལྷན་སྐྱེས་སྦྱངས་སྟོབས་རྣམ་དཔྱོད་རླབས་པོ་ཆེ། །
འདི་དག་ཙམ་ཞེས་སྟོན་ལ་དཔེ་ལས་འགོངས། །
འཁོར་འདས་གཉུག་མའི་དེ་ཉིད་བསྟན་པའི་ལམ། །
རྒྱལ་ཡུམ་ཤེས་རབ་ཕ་རོལ་ཕྱིན་པ་ཉིད། །
རྗེ་བཙུན་བྱམས་པ་མགོན་པོའི་ཞལ་ལུང་བཞིན། །
རྣམ་པར་བཀྲལ་པའི་ཕྱག་རྗེས་བསམ་ལས་འདས། །
འདི་ཅི་རྒྱལ་ཀུན་ཡབ་གཅིག་ཤེས་རབ་ལྷ། །
ངག་གི་དབང་པོའི་མཁྱེན་རབ་ཡོན་ཏན་ནམ། །
མཆོག་གཟིགས་བླ་མ་བསྟན་པ་རབ་རྒྱས་ཀྱི། །
དྲི་མེད་རྣམ་དཔྱོད་དཔལ་ཞེས་འཕྱང་མོ་ཉུག།
བསླབ་གཙང་དགེ་སྦྱོང་དག་མའི་རང་ཚུགས་འདི། །
མི་ཤིགས་ཕ་ལམ་ངར་མས་མཚོན་ནུས་མིན། །
མ་སྨད་ཚུལ་ཁྲིམས་རྣམ་པར་དག་པའི་གཤིས། །
གསེར་སྦྱངས་བཙོ་མ་བྱེ་བས་བསྐྲུན་མ་ལགས། །



སེམས་ཅན་སྙིགས་མས་འབྱོར་ཉོག་ལས་ལ་སྤྱོད། ། །
ལྟ་བའི་སྙིགས་མས་ཡང་དག་བློ་མིག་ལྡོངས། །
ཡ་ངའི་འཕྲང་ལ་ཁེལ་བའི་དུས་མཐར་ཡང་། །
དོན་གྱི་བསྟན་འཛིན་ཁྱེད་འདྲ་བཞུགས་སྙམ་བྲོད། །
སྐུ་ལོ་ཕལ་རྣམས་རྙེད་པའི་དོན་དུ་འདུར། །
མཁས་རློམ་མང་དག་ཆོས་བརྒྱུད་ཆེད་དུ་བྲེལ། །
གྲུབ་པར་བརྫུ་རྣམས་ཟོབ་ཀྱིས་མི་སེམས་འབྲིད། །
ཐོས་པས་ཐུགས་རྒྱུད་གྲོལ་བ་ཁྱེད་ཉིད་ཙམ། །
མདོར་ན་ཕྱི་ནང་ཆོས་ཚུལ་མཐའ་ཡས་པ། །
འཇིག་རྟེན་འཇིག་རྟེན་འདས་པའི་བླང་དོར་གནད། །
གནའ་དང་དེང་གི་མཚན་ཉིད་རིག་པ་བཅས། །
ཚུལ་བཞིན་འདོམས་ལ་གཞན་དྲིང་འཇོག་པ་མིན། །
གཞུང་ལུགས་རྒྱ་མཚོའི་ཉིང་ཁུ་བསྲུབས་པ་ཡི། །
ངེས་དོན་ལྷན་ཅིག་སྐྱེས་སྦྱོར་བསིལ་ཟེར་ཅན། །
ཁྱེད་ཐུགས་ཀུན་གསལ་སྒེག་མོའི་ལྟོ་བ་རུ། ། །
ལེགས་པར་སྦྲུམ་པའི་གཏམ་འདིས་གློ་བར་དགའ། །
29



ཁྱད་པར་མོས་གུས་ལྕགས་ཀྱུ་རྣོན་པོ་ཡིས། །
བྱིན་རླབས་བསམ་འཕེལ་ཕྱག་རྩེར་སྨིན་པ་ལས། །
སྣང་སེམས་དབང་དུ་འདུས་པའི་རྣལ་འབྱོར་པ། །
ཉིད་ལས་གཞན་པ་དེང་འདིར་མཇལ་བ་དཀའ། །
ད་དུང་མ་འོངས་བསྐལ་པ་ཇི་སྲིད་བར། །
བསྟན་པའི་དཔལ་དང་འགྲོ་བའི་མགོན་ཉིད་དུ། །
སྐུ་ཚེའི་རྒྱལ་མཚན་ཡུན་དུ་བརྟན་པའི་ཕྱིར། །
ཟོལ་མེད་སྨོན་པའི་རི་མོ་སྙིང་ལ་འབྲི། །
དེ་སྐད་བདག་མགྲིན་འོ་མའི་མཚོ་མཇིངས་ལས། །
རིག་བྱེད་ཚིག་གི་ལྦུ་དཀར་འཐོར་དང་ལྷན། །
དད་གསུམ་མེ་ཏོག་སིལ་མའི་ཚོམ་བུའི་ཕུད། །
ཁྱེད་ཞབས་གདོང་ལྔའི་བཏེགས་དྲུང་མཆོད་པར་བགྱིས། །
ཞེས་ཡུལ་གངས་ཅན་གྱི་ལྗོངས་འདིར་ཐུབ་པའི་བསྟན་པ་སྤྱི་དང་།
བྱེ་བྲག་འགྲོ་མགོན་བཀའ་བརྒྱུད་པའི་ཆོས་ཚུལ་དྲི་མ་མེད་པ་སྤེལ་བ་ལ་
འགྲན་པའི་ཟླ་དང་བྲལ་བ་༧མཁས་དབང་བསྟན་པ་རབ་རྒྱས་མཆོག་
གི་སྐུ་བསྟོད་ཕྱོགས་བསྒྲིགས་དེབ་ཐེར་དུ་བསྐྲུན་པར། སྙིང་ནས་ཡི་རང་
གི་མཐུན་འགྱུར་དང་འབྲེལ་གང་ཉིད་ཀྱི་སློབ་མཐར་དུ་གཏོགས་པའི་
རྨོངས་བརྟུལ་བ་དོན་བརྒྱུད་བསྟན་འཛིན་གྱིས་གུས་པས་བསྔགས་
པའོ། །། །



མཚུངས་མེད་སྐྱེས་ཆེན་དམ་པ་མཁན་ཆེན་བསྟན་
པ་རབ་རྒྱས་ཀྱི་ཡོན་ཏན་གྱི་རང་བཞིན་ལྷུག་པར་
བརྗོད་པ་བློ་ལྡན་དགྱེས་པའི་དགའ་སྟོན།
མཁན་ཀརྨ་ལས་སྒྲུབ། ཆབ་མདོ།
རྒྱལ་ཀུན་ཡེ་ཤེས་སྐུ་ཅན་འཇམ་པའི་དབྱངས། །
འདི་ན་ངུར་སྨྲིག་འཛིན་པའི་བཤེས་གཉེན་ཟོལ། །
ཕུན་ཚོགས་ཡོན་ཏན་ནོར་མཆོག་འཛིན་པ་ལ། །
བསྟོད་པའི་ཚིག་ཕྲེང་སྣོམ་པོས་བཀུར་སྟི་བགྱི། །
དྲང་སྲོང་མཆོག་དང་དེ་སྲས་འཕགས་རྣམས་ཀྱིས། །
ཀུན་ཏུ་བསྔགས་པའི་མེ་ཏོག་འཐོར་འོས་པའི། །
རྙོག་མེད་ཚུལ་ཁྲིམས་ཕུང་པོའི་རྒྱན་འཆང་བའི། །
རྣམ་དག་བཙུན་པ་ཁྱོད་ལ་བསྟོད་པར་བགྱི། །
ཟབ་ཡངས་རྣམ་དཔྱོད་ཆུ་གཏེར་འཁྱིལ་པའི་གཞིར། །
གཙུག་ལག་ཆུ་ཀླུང་མ་ལུས་ཀུན་འདུས་པ། །
མདོ་སྔགས་ཟབ་དོན་ལྟོ་འགྲོའི་གཏེར་གྱུར་པའི། །
ངེས་དོན་མཁས་པ་ཁྱོད་ལ་བསྟོད་པར་བགྱི། །
དྲི་མེད་ལྷག་བསམ་དཀར་པོའི་གཞུང་འཆང་ནས། །
མར་སྟོན་རྒྱལ་པའི་རིང་ལུགས་དྲི་མ་མེད། །་
རྣམ་དག་ལུང་དང་རིགས་པས་བཟུང་མཛད་པའི། །
བསྟན་འཛིན་བཟང་པོ་ཁྱོད་ལ་གུས་པས་བསྟོད། །



ཐུབ་ཆེན་འགྲོ་ལ་ཆོས་ཆར་ཕབ་མཛད་པ། །
ཀུན་ནས་མཚུངས་པ་ཁྱོད་ཀྱིས་གདུལ་བྱ་ལ། །
ཟབ་རྒྱས་འཆད་ལ་རྣམ་ཐར་རྨད་བྱུང་བའི། །
ངག་ལ་དབང་བསྒྱུར་ཁྱོད་ལ་གུས་པས་བསྟོད། །
ཕྱོགས་གླང་གྲགས་པའི་རིགས་གསང་མ་ནོར་བ། །
གནས་གསུམ་དོན་ལ་དཔྱོད་པའི་ཤེས་རབ་ཀྱིས། །
ཆོས་བཞིན་རྩོད་ལ་སྤོབས་པའི་མཐུ་ཐོབ་པའི། །
ཕྱོགས་ལས་རྣམ་རྒྱལ་ཁྱོད་ལ་གུས་པས་བསྟོད། །
སྲིད་དང་ཞི་བའི་བརྗོད་ཚུལ་ཇི་སྙེད་པ། །
མ་ལུས་བདག་གིར་མཛད་པ་ཇི་ལྟ་བ། །
བསྟན་བཅོས་རྩོམ་ལ་ཐོགས་མེད་དབང་བསྒྱུར་པའི། །
ཕུལ་བྱུང་མཁས་པ་ཁྱོད་ལ་གུས་པས་བསྟོད། །
ནང་ཆོས་ཀུན་གྱི་སྤྱི་མ་འཕགས་ཡུལ་ནས། །
བསྟན་བཅོས་ཉལ་འགྲོ་ཡོངས་སུ་འབབ་པའི་རྒྱུན། །
མ་ལུས་ཐོས་པ་རྒྱ་མཚོས་རྒྱུད་ཕྱུག་པའི། །
མང་ཐོས་སྐྱེས་བུ་ཁྱོད་ལ་གུས་པས་བསྟོད། །
རབ་ཏུ་གནག་ཅིང་བསགས་པ་ཐོས་པའི་དོན། །
ཡང་དག་རིགས་པ་བཞི་ཡིས་ཉིན་དང་མཚན། །
ཚུལ་བཞིན་བསམ་པའི་ཤེས་རབ་ཕུལ་བྱུང་བའི། །
དཔྱོད་ལྡན་དྲན་དབང་ཁྱོད་ལ་གུས་པས་བསྟོད། །
༢



མདོ་སྔགས་རྒྱ་མཚོའི་སྙིང་པོ་ངེས་དོན་མཆོག །
ཐོས་དང་བསམ་པའི་གཏན་ལ་ཕབ་པའི་དོན། །
རྩེ་གཅིག་སྒོམ་པའི་ཐུགས་དམ་ལ་ལྷོད་མ་གྱུར། །
གྲུབ་པའི་སྲོལ་འཛིན་ཁྱོད་ལ་གུས་པས་བསྟོད། །
/
ཕྱི་རུ་ཁོང་གིས་གཞན་ལ་མཚནསྒྲོ་བསྐུར་བརྗོད་པའི་སྐྱོན་དང་བྲལ། །
ནང་དུ་ཤེས་འཆལ་དྲི་མ་རྣམ་པར་དག །
ཕྱི་གཙང་ནང་གཙང་པདྨའི་སྦུབས་ལྟར་གཙང་། །
སྐྱོན་བྲལ་མཁས་པ་ཁྱོད་ལ་གུས་པས་བསྟོད། །
དུས་འདིར་མཁས་པའི་དབུས་ན་མཁས་ཁྱོད་ཀྱི། །
ཡོན་ཏན་ཇི་བཞིན་བརྗོད་པས་བདེན་མཐུ་ཡིས། །
བདག་ཅག་ཐུབ་བསྟན་མཛེས་པའི་རྒྱན་གྱུར་ནས། །
བཀའ་བརྒྱུད་བླ་མའི་རྒྱལ་ས་ཟིན་པར་ཤོག །
ཅེས་པ་འདི་ནི་སྐྱེས་བུ་དམ་པ་གང་གི་འབངས་ཀྱི་ཐ་ཤལ་བ་ཀརྨ་
ལས་སྒྲུབ་ཅེས་འབོད་པ་གང་དེས་རབ་ལོ་༩༨ ༣ཟླ་༡༡ཚེས་༥ཉིན་བྲིས་
པའོ། ། དགེ་ལེགས་འཕེལ། །



མཁན་ཆེན་བླ་མ་ཡིད་བཞིན་ནོར་བུ་བཀྲ་ཤིས་
བསྟན་པ་རབ་རྒྱས་ལ་བསྟོད་པ། །
སྤྲུལ་བསོད་ནམས་དགེ འབྲུག་པ་དགོན།
གདམས་ངག་བཀའ་རྒྱ་ལྔ་ཡི་མཁའ་ཀློང་ནས། །
དབུ་ཕར་འདུལ་མཛོད་གཞུང་གི་སྤྲིན་ཚོགས་འཁྲིགས། །
བདེ་དགྱེས་གསང་སོགས་དབྱར་རྔའི་སྒྲ་དབྱངས་སྒྲོགས། །
སྙན་བརྒྱུད་ནོར་བུ་ཕྱག་གིས་དམ་དུ་འཁྱུད། །
དབང་ལུང་མན་ངག་ཟབ་ཁྲིད་གློག་ཞགས་འཁྱུག །
རིགས་ལམ་གནམ་ལྕགས་ཐོག་གི་མདའ་ཆེན་འཕེན། །
རྒྱལ་སྲས་པཎ་གྲུབ་དགོངས་བཅུད་ཟབ་ཆར་བབས། །
འགྲོ་ཀུན་དགེ་བའི་འབྲས་བཟང་སྨིན་མཛད་པ། །
དྲིན་ཅན་བླ་མས་ཚེ་རབས་རྗེས་འཛིན་ཤོག །
འདི་ཡང་མོས་གུས་ཟོལ་མེད་ཅིག་གི་རྐྱེན་བྱས་ནས་འབྲུག་པ་
བསོད་ནམས་དགེ་བའི་མཚན་གྱི་བྱིན་གྱིས་རླབས་པ་ངག་དབང་བསྟན་
པའི་ཉི་མས་སོ། །



ཀུན་མཁྱེན་བླ་མའི་བསྟོད་པ་ཕར་
ཕྱིན་དྲུག་གི་ལང་ཚོ།
མཁན་གཞན་ཕན་རྒྱ་མཚོ། ལྷ་ས།།
སྟོང་ཆེན་གདོད་ནས་དག་པའི་མཁའ་ཀློང་ནས། །
གློ་བུར་དྲི་བྲལ་མཚན་དཔེའི་སྐུ་ཤར་བ། །
འགྲོ་བློའི་སྙིང་གི་ཆུ་སྐྱེས་འབྱེད་པའི་གཉེན། ། །
ལུང་རིགས་སྨྲ་བའི་ཉི་མས་བདག་ཡིད་སྐྱོངས། །
གསུང་། །
གྲགས་སྟོང་ཆོས་ཀྱི་དབྱིངས་ལས་མ་གཡོས་ཀྱང་། །
ལུང་དང་རིགས་པའི་ངར་སྐད་ལྷང་ལྷང་སྒྲོགས། །
འགྲོ་ཀུན་གཏི་མུག་གཉིད་ལས་དཀྲོགས་པའི་མགོན། །
བསྟན་འཛིན་དབྱར་རྔ་ཆེན་པོ་ཁྱེད་མིན་སུ། །
ཐུགས།
གཟུང་འཛིན་གཉིས་མེད་ཟང་ཐལ་ཕོ་བྲང་ན། །
རང་ངོ་ཀུན་རྫོབ་གཟིགས་པ་བྲལ་ན་ཡང་། །
གཞན་གྲགས་ཤེས་བྱའི་ཆོས་རྣམས་མ་འདྲེས་མཁྱེན། །
བདེན་གཉིས་ཇི་བཞིན་གཟིགས་པ་ཁྱེད་མིན་སུ། །
་



8
ས་ཆེན་གོ་ལ་ཟུར་མེད་ཡང་སྟེང་ན། །
ཆོས་ཀྱི་སྦྱིན་པ་ཟད་མེད་རབ་འཇོ་བ། །
རིས་མེད་འགྲོ་བ་ཀུན་གྱི་མིག་གཅིག་པུ། །
སྦྱིན་པ་མཐར་ཕྱིན་ཀུན་མཁྱེན་བླ་མ་རྒྱལ། །
རྩ་བ་བཞི་ལ་སོགས་པའི་འདུལ་བའི་ཁྲིམས། །
ཉམས་པར་མ་གྱུར་ཐུགས་ཀྱི་དཀྱིལ་དུ་གཏམས། །
ཞི་དུལ་སྤྱོད་པས་གཞན་སེམས་མ་ལུས་འཕྲོག །
ཚུལ་ཁྲིམས་མཐར་ཕྱིན་ཀུན་མཁྱེན་བླ་མ་རྒྱལ། །
ཁ་ཡངས་ཁོག་དོག་རྫུན་མའི་འཇིག་རྟེན་འདིར། །
མཁས་བླུན་ཕལ་གྱིས་ལྐོག་ནས་གཤེ་བའི་དུས། །
མི་སྨྲའི་རྟུལ་ཞུགས་ཉིད་ལ་གནས་མཛད་པ། །
བཟོད་པ་མཐར་ཕྱིན་ཀུན་མཁྱེན་བླ་མ་རྒྱལ། །
སྟོན་མཆོག་ཉི་མའི་གཉེན་གྱི་བསྟན་དོན་ལ། །
ཉིན་མཚན་དབྱེར་མེད་སྒོ་གསུམ་གཅིག་སྒྲིལ་གྱིས། །
འབད་པ་ཆུ་བོ་གངྒའི་རྒྱུན་བཞིན་བརྟན། །
བརྩོན་འགྲུས་མཐར་ཕྱིན་ཀུན་མཁྱེན་བླ་མ་རྒྱལ། །
36



དྲན་ཤེས་ཕྲོག་པའི་སྒྱུ་མའི་གྲོང་ཁྱེར་ན། །
ཇོ་སེར་ཕལ་ཆེར་སྒྱུ་མས་བསླུས་དུས་འདིར། །
ཞི་ལྷག་ལྟ་བའི་རང་ངོ་སྐྱོང་མཁས་པ། །
བསམ་གཏན་མཐར་ཕྱིན་ཀུན་མཁྱེན་བླ་མ་རྒྱལ། །
མདོ་སྔགས་གཙུག་ལག་ཀུན་གྱི་སྙིང་པོའི་རྒྱུན། །
མཐའ་བྲལ་གནས་ལུགས་ཕྱག་རྒྱ་ཆེན་པོའི་གཤིས། །
ཐུགས་ཀྱི་དཔལ་བེའུ་དཀྱིལ་དུ་ཡོངས་འཁྱིལ་བ། །
ཤེས་རབ་མཐར་ཕྱིན་ཀུན་མཁྱེན་བླ་མ་རྒྱལ། །
ཞེས་པ་འདི་ནི་རང་ཉིད་ལ་བཀའ་དྲིན་འགྲན་ཟླ་དང་བྲལ་བ་
རིགས་ཀུན་གྱི་ཁྱབ་བདག་མཚན་བརྗོད་པར་དཀའ་ཡང་དོན་གྱི་སླད་
དུ་མཚན་སྨྲོས་ན་ཀུན་མཁྱེན་བླ་མ་བསྟན་པ་རབ་རྒྱས་སམ་གསང་
མཚན་ཕྱག་ཆེན་ཀློང་ཡངས་རབ་འབྱམས་ཞེས་བྱ་བ་གང་གི་ཐུགས་
ཀྱིས་ཟིན་པའི་མཁན་མིང་འཛིན་པ་གཞན་ཕན་རྒྱ་མཚོས་གདན་ས་
ཆེན་མོ་གླིང་ཆུ་ངོགས་དགོན་དུ་བྲིས་པའོ། ། དགེའོ། ། ། །
37



མཁན་ཆེན་བསྟན་པ་རབ་རྒྱས་ཀྱི་ཡོན་ཏན་ཅུང་
ཙམ་བརྗོད་པ་དད་པའི་རང་མདངས། །
མཁན་ཐུབ་བསྟན་བཀྲ་ཤིས། རྫ་པད་སྙིང་དགོན།
འདི་ཕྱིའི་ཕན་བདེའི་གཞིར་གྱུར་རྒྱལ་བསྟན་གྱི། །
ཡང་སྙིང་གྲུབ་ཐོབ་རྒྱ་མཚོའི་ཉམས་ལེན་གནད། །
དུས་ཀྱི་མཐའ་འདིར་ཉམས་མེད་སྤེལ་འཛིན་པ། །
མཁས་པའི་ཕུལ་ཕྱིན་ཁྱེད་ལ་བདག་འདུད་དོ། །
བརྟན་མཁས་ཡོན་ཏན་བཞི་ལྡན་དགེ་བའི་བཤེས། །
འཇམ་དཔལ་དོན་བརྒྱུད་ཉི་མའི་ཞབས་པད་དུ། །
མཉེས་པ་གསུམ་གྱིས་བསྙེན་པའི་རྣམ་ཐར་ནི། །
རྟག་ཏུ་ངུ་ཡིས་ཆོས་འཕགས་བསྟེན་པ་བཞིན། །
ཚད་ལྡན་མཁན་སློབ་དགེ་འདུན་གྲངས་ཚང་དབུས། །
ཡོན་ཏན་ཀུན་གྱི་རྟེན་མཆོག་བསྙེན་པར་རྫོགས། །
དབང་པོ་ཞི་ཞིང་དུལ་ལ་བརྩོན་པ་ནི། །
འཕགས་པ་ཉེ་བར་འཁོར་གྱི་རྗེས་སུ་བསྙེགས། །
38



ཉན་ཐོས་གཞུང་ནས་རྡོ་རྗེ་ཐེག་པའི་བར། །
ཐོགས་མེད་འཆད་མཁས་དཀའ་བའི་འགག་དོག་པོར། །
ཡིད་ཆེས་གཏིང་ནས་རྙེད་པའི་རིགས་པ་དང་། །
མི་ཤིགས་ལུང་གི་རྒྱབ་ཆོས་རི་ལྟར་བརྩེགས། །
འཇིགས་མེད་སྤོབས་པའི་གདེང་བཅས་རྩོད་པའི་གྲྭར། །
སྒྲུབ་དང་སུན་འབྱིན་རིགས་པ་སྨྲ་བའི་ཚེ། །
མི་ཚེ་ཐོས་པས་ཡོལ་བའི་དགེ་བཤེས་ཚོ། །
ཁྱེད་མདུན་ལྐུགས་པའི་བརྟུལ་ཞུགས་འཛིན་ཅེས་ཐོས། །
གཅིག་སོང་རྗེས་སུ་གཤར་བའི་ལུག་ཁྱུ་བཞིན། །
མཁས་པའི་བརྩམས་ཆོས་བསྐྱར་དང་མཚུངས་མིན་ཞིང་། །
ཁྱད་ཆོས་བརྒྱ་ལྡན་མངོན་སུམ་གྱིས་གྲུབ་པའི། །
ལྔ་ཟུང་རིག་པའི་བསྟན་བཅོས་ཆར་ལྟར་བསྙིལ། །
བོད་ཀྱི་བརྡ་དག་འགྲོས་དང་མཐུན་ན་ཡང་། །
བརྗོད་ཚུལ་སྐྱོན་ཅན་ཞེས་པའི་ལན་བརྗོད་ཅིང་། །
རྣམ་དབྱེ་གཉིས་བཞི་བདུན་པའི་སྒྲ་བྱུང་ཚེ། །
མ་ཁྱབ་སྨྲ་བའི་ལུགས་སྲོལ་ཡོ་སྲོང་མཛད། །
39



རྒྱུད་སྡེ་བཞི་ཡི་རྣམ་བཤད་ཆུ་བོའི་རྒྱུན། །
གདུལ་བྱའི་མོས་པའི་ཡུལ་དུ་འདྲེན་མཛད་པ། །
དགྱེས་པ་རྡོ་རྗེ་དངོས་སྣང་མར་པ་འམ། །
རྔོག་སྟོན་ཆོས་རྡོར་སླར་ཡང་བྱོན་པ་བཞིན། །
རང་དོན་ཐོས་བསམ་སྒོམ་པའི་རྩལ་རྫོགས་ཏེ། །
གཞན་དོན་འཆད་རྩོད་རྩོམ་པས་དུས་ཀུན་འདའ། །
བསྟན་འགྲོའི་དོན་ཆེན་ཁོ་ན་གཞོལ་བ་ཡི། ། །
རྒྱལ་སྲས་སེམས་དཔའ་ཁྱོད་འདྲ་དེང་དུས་དཀོན། །
ཆེས་སྙིགས་དུས་འདིར་དཔལ་ལྡན་དབྱར་རྔའི་བསྟན། །
དུག་ལྔའི་དགྲ་བོས་མི་མངོན་ནང་ནས་རྒོལ། །
སེར་གཟུགས་ཕྲག་དོག་ཅན་ཚོས་ཐབས་ཀྱིས་གཞོམ། །
ལྟ་ལོག་དཔུང་གིས་གཡུལ་ཆེན་བཤམ་པའི་ཚེ། །
མི་ཤིགས་དམ་བཅའ་རྡོ་རྗེའི་གོ་བགོས་ནས། །
རིགས་ལམ་གནམ་ལྕགས་ཐོག་གི་མདའ་མོ་ཡིས། །
ཕས་ཀྱི་རྒོལ་ངན་འཇོམས་དང་ལྷན་ཅིག་ཏུ། །
བསྟན་པའི་རུ་མཚོན་བསྒྲེང་བ་ཁྱེད་མིན་སུ། །



གང་གིས་དྲངས་པའི་ལུང་ཁུངས་ཙམ་རེ་ཡང་། །
བདག་གིས་ཉིན་མཚན་སྦྲེལ་ཀྱང་མི་རྙེད་ན། །
གསང་གསུམ་ཡོན་ཏན་གནམ་གྱི་སྐར་མ་ལྟར། །
བློ་ཆུང་བྱིས་པས་བགྲང་དུ་ག་ལ་ཡོད། །
འོན་ཀྱང་རྣམ་པར་ཐར་བའི་ཆ་ཤས་ལ། །
དད་པའི་དབང་བྱས་ཅུང་ཟད་བསྟོད་པ་འདིས། །
བླ་མའི་བྱིན་རླབས་སྙིང་ལ་ཞུགས་གྱུར་ཏེ། །
སྐྱེ་ཀུན་འགྲོ་དོན་འགྲུབ་འི་མཐུ་ཐོབ་ཤོག །
ཅེས་གུས་ཐུབ་བསྟན་བཀྲ་ཤིས་ཀྱིས་བྲིས། །



|
ཐ་
སྒྲུབ་བརྒྱུད་བསྟན་པའི་གཅེས་ནོར་༧སྐྱབས་རྗེ་བླ་
མ་རིན་པོ་ཆེ་འཇམ་མགོན་བསྟན་པ་རབ་
རྒྱས་མཆོག་ལ་ཅུང་ཟད་བསྔགས་པ་
དད་གསུམ་འདབ་བརྒྱ་གྲོལ་
བའི་གདུང་དབྱངས། །
མཁན་ཚུལ་ཁྲིམས་རྣམ་རྒྱལ། འཁྲུལ་ཞིག་དགོན།
ན་མོ་གུ་རུ། །
གནས་ལུགས་དཀར་པོ་གཅིག་ཐུབ་ཕོ་བྲང་ནས། །
མཚར་སྡུག་ཡིད་འོང་དྲུག་པ་རྡོ་རྗེ་འཆང་། །
ཟབ་དོན་སེང་ཆེན་དཀར་མོའི་འོ་མ་དང་། །
དབྱེར་མེད་ལྷན་ཅིག་རོལ་བའི་ཀུན་མཁྱེན་རྗེ། །
ཡོངས་འཛིན་བླ་མའི་ཞབས་སེན་དཀར་པོའི་དྲུང་། །
ལྷང་ལྷང་གདུང་བས་བསྟོད་གླུ་ལེན་པ་ལ། །
དགྱེས་དགྱེས་བརྩེ་བའི་འཛུམ་བརྒྱ་གྲོལ་དང་ལྷན། །
སྤང་རྟོགས་ལང་ཚོའི་འབྲས་བཟང་སྨིན་ཏུ་གསོལ། །
ན
， •
L
，
སྲིད་པ་ཉམ་ངའི་འགྲོ་བ་འདུལ་ཕྱིར་དུ། །
ལུང་རྟོགས་འཁྲི་ཤིང་གསར་པའི་ནགས་ཀླུང་ནས། ། །
ལུང་དང་རིགས་པའི་མཆེ་སྡེར་རབ་ཏུ་རྣོ། །
ལོག་རྟོག་རི་དྭགས་འཇོམས་པའི་གདོང་ལྔ་རྒྱལ། །
.་



རྣམ་དག་སྤོང་བདུན་ཁྲིམས་ཀྱི་གོ་བགོ་ནས། །
གཞན་ཕན་བྱང་ཆུབ་སེམས་ལས་མ་གཡོས་བཞིན། །
སྒྲ་ཚད་ལ་སོགས་བཅུ་ཕྲག་རིག་པའི་གཞུང་། །
མངའ་དབང་བསྒྱུར་པའི་དོན་གྱི་མཁས་དབང་མཆོག །
གསང་ཆེན་ནོར་བུའི་མཛོད་ལས་ཕྱུང་བའི་ཆོས། །
ཐོས་བསམ་སྒོམ་པས་ཉམས་སུ་བསྟར་མཛད་པའི། །
གྲུབ་མཆོག་རྒྱལ་བ་མར་མི་དྭགས་གསུམ་བཞིན། །
འཇམ་དབྱངས་མི་ཡི་གར་རོལ་དེ་ལ་འདུད། །
རྣམ་འདྲེན་རྒྱལ་བ་ཤཱཀྱ་སེངྒེ་དེས། །
གྲངས་མེད་གསུམ་དུ་བསྐྲུན་པའི་གདུགས་དཀར་པོ། །
ལྷོ་གླིང་ནོར་འཛིན་ཡངས་པའི་ཞིང་ཁམས་སུ། །
ཚུལ་བཞིན་འདེགས་མཁས་འཇམ་མགོན་བླ་མ་ཙམ། །
ལྷག་པར་དུས་འདིར་བཀའ་བརྒྱུད་གཙང་མ་ཡི། །
མཁས་དང་གྲུབ་པའི་མིང་འཛིན་མང་ན་ཡང༌། །
མདོ་སྔགས་ལུང་དང་རྟོགས་པའི་ཆོས་ཚུལ་ཀུན། །
གཙང་མར་སྐྱོང་མཁན་ང་ཡི་བླ་མ་ཙམ། །
43



ཡང་དག་བསྟན་པ་འཛིན་ལ་མི་མཁས་པ། །
འགའ་ཞིག་འབྲུ་འགྲེལ་ཙམ་གྱིས་མགོ་བོ་འཁོར། །
ལ་ལ་ཐལ་ཕྲེང་ཙམ་ལ་མི་ཚེ་ཟད། །
ཁ་ཅིག་གལ་ཆུང་རྩོམ་ལ་བདག་ཡིད་མགུ། །
ཐུབ་བསྟན་མདོ་དང་སྔགས་ཀྱི་གཞུང་ལུགས་ཀུན། །
འགལ་མེད་ཐོས་བསམ་སྒོམ་པས་ཐུགས་རྒྱུད་གྲོལ། །
མ་ནོར་འཆད་རྩོད་རྩོམ་པའི་སྒོ་འབྱེད་པའི། །
འཇམ་མགོན་སྨྲ་བའི་སེངྒེ་ཁྱེད་མིན་སུ། །
དེང་དུས་མཚོ་བཞི་གླིང་ལྔའི་རྒྱལ་ཁམས་ནས། །
སྣ་ཚོགས་མཁས་པ་སྐར་ཚོགས་བཀྲ་བའི་དབུས། །
རྣམ་དཔྱོད་ལང་ཚོ་རྫོགས་པའི་ཟླ་རྒྱས་བཞིན། །
འཇམ་མགོན་བླ་མ་རྐང་གཉིས་མི་ཡི་མཆོག།
དྲི་མེད་མཁྱེན་རབ་ལྷ་ལམ་ཡངས་པ་ནས། །
མདོ་སྔགས་མཚམས་སྤྲིན་གསར་བ་དང་འགྲོགས་ཏེ། །
དྭངས་མའི་ལུང་དང་རིགས་པའི་ཉི་མ་ཤར། །
སྲིད་གསུམ་ཀུན་ཏུ་རྨོངས་པའི་མུན་ཚོགས་འཇོམས། །



རྒྱལ་བསྟན་སྤྱི་དང་ཁྱད་པར་མར་སྟོན་རྗེའི། །
ལྷད་མེད་ལུང་རྟོགས་བསྟན་པ་ཁོ་ནའི་ཆེད། །
གཅེས་པའི་སྐུ་སྲོག་དམར་པོ་འབེན་ལ་བཙུགས། ། ་
ཐུགས་ཀྱི་དམ་བཅའ་གཡོ་མེད་རི་བོ་བཞིན། །
བརྡ་ཕྲིན་དུས་རབས་གསར་བའི་ཀྱོག་མཚམས་ནས། །
གངས་རི་དཀར་པོའི་ཆོས་དང་རིག་གཞུང་གི །
བཟང་པོའི་སྲོལ་རྒྱུན་མི་ཉམས་གསར་གཏོད་ཀྱིས། །
རྣམ་དག་འཁོར་ལོ་གསུམ་གྱིས་མཛད་ཕྲིན་སྤེལ། །
མགྲིན་པ་ལོངས་སྤྱོད་འཁོར་ལོའི་ཞིང་དབུས་ནས། །
མདོ་སྔགས་གསུང་རབས་རྒྱ་མཚོ་རྡོལ་བ་ན། །
གཟུར་གནས་བུ་ཞིག་སྲིད་འདིར་མཆིས་ན་ནི། །
དད་གསུམ་འདབ་བརྒྱ་མི་གྲོལ་དབང་ཡོད་དམ། །
མདོར་ན་མཐོ་མཐོ་སྲིད་པའི་རྩེ་མོ་ནས། །
དམའ་དམའ་མནར་མེད་ཡན་ཆད་འཇིག་རྟེན་ཁམས། །
ཁྱེད་དང་མཚུངས་པ་ཟས་གཙང་སྲས་པོ་ལས། །
གཞན་དུ་མ་མཆིས་འཇམ་མགོན་བླ་མ་རྗེ། །
45



བླ་མའི་སྐུ་མཆོག་མཚན་དཔེའི་གཟི་བྱིན་འཕྲོ། །
བླ་མའི་གསུང་གསང་འགག་མེད་ཚངས་པའི་དབྱངས། །
བླ་མའི་ཐུགས་མཆོག་འཕོ་མེད་རྡོ་རྗེ་ཅན། །
རྣམ་གསུམ་རྡོ་རྗེའི་རི་བོ་རྟག་བརྟན་གསོལ། །
སྒོ་གསུམ་གདུང་ཤུགས་དྲག་པོས་གསོལ་འདེབས་ན། །
སྙིང་དབུས་མི་ཤིགས་དྭངས་མའི་གུར་ཁང་དུ། །
གནས་ལུགས་ཆིག་ཐུབ་རྡོ་རྗེའི་གསེང་ལམ་ནས། །
ཐུགས་ཡིད་གཅིག་ཏུ་འདྲེས་པའི་དངོས་གྲུབ་ཞུ། །
ཞེས་འཇམ་དབྱངས་མི་ཡི་རྣམ་རོལ་སྡོམ་བརྩོན་སྡེ་སྣོད་རྒྱ་མཚོའི་
མངའ་བདག་ས་གསུམ་གྱི་བསྟན་པའི་སྒྲོན་མེ་མཚུངས་མེད་ཡིད་བཞིན་
ནོར་བུ་༧སྐྱབས་རྗེ་བླ་མ་རིན་པོ་ཆེ་འཇམ་མགོན་བསྟན་པ་རབ་རྒྱས་
མཆོག་ལ་ཅུང་ཟད་བསྔགས་པ་འདི་ནི་རྗེ་དེའི་སྐལ་ལྡན་གུས་སློབ་པ་
མཁན་མིང་ཙམ་ཐོབ་པ་སྙིགས་དུས་ཀྱི་དགེ་སློང་ཚུལ་ཁྲིམས་རྣམ་རྒྱལ་
ནས་དཔལ་འབྲུག་པའི་གདན་ས་ཆེན་མོ་ནང་ཆེན་སྒར་ཚེས་བཅུ་དགོན་
པའི་བཤད་གྲྭ་འབྲུག་ཐོས་བསམ་བྱང་ཆུབ་གླིང་གི་ལྡིང་ཁང་ནས་གསོལ་
བ་རྩེ་གཅིག་ཏུ་བཏབ་སྟེ་སྨོན་པ་དེ་བཞིན་དུ་འགྲུབ་པར་གྱུར་ཅིག་གུ །
46



དད་གསུམ་རང་སྒྲ།
མཁན་ཐུབ་བསྟན་འགྱུར་མེད། མཛེས་ཆུ་ངོགས་དགོན།
ཀ་དག་ཆོས་སྐུའི་ཀློང་ལས་མ་གཡོས་ཀྱང་། །
ཁ་བའི་ལྗོངས་འདིར་བསྟན་པའི་རྒྱལ་མཚན་འཛིན། །
ག་ནས་ལྟས་ཀྱང་དམ་པའི་སྐྱེས་བུ་ཁྱེད། །
ང་ཅག་སྙིང་གི་ཡིད་བཞིན་ནོར་བུ་ཡིན། །
ཏ་ཐཱ་ག་ཏའི་ཆོས་ལ་གཞོམ་མེད་པ། །
ཐ་དད་མེད་པ་ཆོས་ཀྱི་འཁོར་ལོ་བསྐོར། །
ད་ལྟའི་བསྐལ་བཟང་གཉིས་པ་ཁྱེད་ཉིད་ནི། །།
ན་མ་བསྟན་པ་རབ་རྒྱས་ཁྱེད་མིན་སུ། །
ལེགས་པའི་སྒོ་བརྒྱ་འབྱེད་པའི་ལྡེ་མིག་དང་། །
ལུགས་གཉིས་ཉི་ཟླའི་སྣང་བའི་ཤིང་རྟ་བ། །
དཀར་བརྒྱུད་བསྟན་པ་སྐྱོང་བའི་དཔལ་མགོན་མཆོག །
བཀྲ་ཤིས་བསྟན་པ་རབ་རྒྱས་གཙུག་ན་བཞུགས། །
47



ལྟ་བ་ཕྱག་རྒྱ་ཆེན་པོས་རྒྱུད་ལ་ཕྱུག །
བསྒོམ་པ་ནཱ་རོའི་ཆོས་དྲུག་ཀློང་དུ་རྡོལ། །
སྤྱོད་པ་རབ་འབྱམས་རྒྱ་མཚོ་དཔག་མེད་འབྱུང་། །
མཁན་ཆེན་བསྟན་པ་རབ་རྒྱས་གསོལ་བ་འདེབས། །
ངག་ལ་དབང་བའི་མཁྱེན་རབ་འཇམ་དཔལ་དབྱངས། །
དབྱངས་ཅན་སྒྲ་དབྱངས་སྙན་པ་སྤྱན་རས་གཟིགས། །
གཙུག་ལག་རབ་འབྱམས་རྒྱུད་སྡེ་གསང་བའི་མགོན། །
ལུང་རིགས་སྨྲ་བའི་ཉི་མར་གསོལ་བ་འདེབས། །
ཞེས་བྱ་བ་འདི་གླིང་ཆུ་ངོགས་དགོན་གྱི་དོན་མེད་རྒྱལ་ཁམས་ཉུལ་
བའི་རྨོངས་བརྟུལ་བ་ཐུབ་བསྟན་འགྱུར་མེད་ནས་དད་འདུན་འགྱུར་
མེད་ཀྱིས་གསོལ་བ་བཏབ་པ་ལགས་སོ། །
8



མཧཱ་པཎྜི་ཏ་བསྟན་པ་རབ་རྒྱས་
ལ་བསྟོད་པ།
མཁན་འཇམ་དབྱངས་ཆོས་འཕེལ། མཛོ་འཛི་དགོན།
བཀའ་བབས་བརྒྱུད་པའི་བསྟན་པ་བདུད་རྩིའི་མཚོ། །
བློ་གྲོས་བུམ་པའི་བཅུད་དུ་རབ་རྒྱས་པས། །
བློ་ལྡན་ཡི་ག་གཡོ་བའི་དཔྱིད་གྱུར་པ། །
མཁས་པའི་དབང་པོ་གང་དེ་ཕྱག་གི་ཡུལ། །
མཛོ་རྫི་དགོན་འཇམ་དབྱངས་ཆོས་འཕེལ་ནས། །



བསྟོད་པ།
མཁན་དོན་གྲུབ་འོད་ཟེར། ཝ་ར་དགོན།
དོན་གཉིས་འདབ་ལྡན་པདྨའི་དོ་ར་རུ། ། །
ཚོགས་གཉིས་རིན་ཆེན་བྱུ་རུས་རབ་རྒྱུན་ཏེ། །
སྐུ་གཉིས་རོལ་སྒེག་དགའ་བའི་གར་མཛད་པའི། །
རྟོགས་ལྡན་ས་སྐྱའི་ཀུན་སྙིང་ཨེ་མ་ཧོ། །
ཐབས་ཤེས་ཟུང་འཇུག་འོ་མཚོ་ལས་འཁྲུངས་ཤིང་། །
ཆོས་ཀུན་མཁྱེན་པའི་ཡེ་ཤེས་མཁའ་ལྟར་ཡངས། །
འགྲོ་ཀུན་འདྲེན་པའི་ཐུགས་རྗེའི་རླབས་འཕྱུར་བའི། །
མཉམ་མེད་འབྲུག་པའི་ཞབས་ཟུང་གཙུག་ན་མཆོད། །
དཔལ་ལྡན་འབྲུག་པའི་མདོ་རྒྱུད་རྒྱ་མཚོའི་དོན། །
ཇི་བཞིན་འཆད་པའི་ལེགས་བཤད་ཉི་མ་ཡིས། །
བཀའ་བརྒྱུད་ཐུབ་བསྟན་པདྨོ་རྒྱས་མཛད་པའི། །
མཁན་ཆེན་བསྟན་པ་རབ་རྒྱས་རྒྱལ་གྱུར་ཅིག །



ཕྱི་རྒོལ་དྲེགས་པའི་བྲག་གི་རྡོ་རྗེ་ཡང་། །
ལྷག་མེད་འཇོམས་པའི་རྩོད་པའི་ཐོག་གི་མདས། །
ཐལ་བའི་རྡུལ་ཕྲན་བཞིན་དུ་བརླག་མཛད་པའི། །
མཁན་ཆེན་རིག་པའི་དཔའ་བོ་རྒྱལ་གྱུར་ཅིག །་་
ཐུགས་བསྐྱོད་འཆི་མེད་ལྷ་ཡི་རྫིང་རིང་ལ། །
ལུང་རིགས་ཉི་ཟླའི་འཇུག་པ་ཆེས་གསལ་བས། །
ལེགས་བཤད་ཆུ་སྐྱེས་གཞོན་ནུ་རྒྱས་གྱུར་ནས། །་་
མཁྱེན་རབ་སྣང་བའི་དབང་ཕྱུག་རྒྱལ་གྱུར་ཅིག །
རྣམ་དག་ཚུལ་ཁྲིམས་གཙང་མའི་ཞིང་ས་ལ། །
ཐོས་བསམ་སྒོམ་པའི་འབྲས་བཟང་སྨིན་པ་ལས། །
སྐལ་བཟང་གདུལ་བྱ་སྐྱོང་བའི་སྟོབས་མངའ་བའི། །
བཀྲ་ཤིས་བསྟན་པ་རབ་རྒྱས་རྒྱལ་གྱུར་ཅིག །
སྐྱེ་སྦྱོང་ཤེས་རབ་ཁྲག་གི་མཆེ་བ་ཅན། ། །
དཔལ་ལྡན་འབྲུག་པའི་དགོངས་པའི་རལ་བས་ཁེངས། །
འཁྲུལ་མེད་རྩོད་པའི་ང་རོ་འབྲུག་ལྟར་སྒྲོགས།. །
་ ་
བཀའ་བརྒྱུད་མཁས་པའི་སེངྒེ་རྒྱལ་གྱུར་ཅིག །
ཅེས་པ་འདི་གུས་ཝ་རྭ་ལྔ་རིག་སློབ་གྲྭའི་མཁན་མིང་འཛིན་པ་ཐ་
ཤལ་བ་ལྷ་དབང་དོན་གྲུབ་ནས་མྱུར་བཏབ་ཏུ་སྦྱར་བར་དགེ ། །།



མཁན་ཆེན་བསྟན་པ་རབ་རྒྱས་ལ་བསྟོད་པ།
མཁན་འཇིགས་མེད་གྲགས་པ། ཆབ་མདོ།
འཆད་ན་འཛད་མེད་དབྱར་གྱི་གངྒའི་རྒྱུན། །
རྩོད་ན་ལུང་རིགས་རྡོ་རྗེའི་མེ་ཆར་འཕྲོ། །
རྩོམ་ན་དབྱངས་ཅན་ལྷ་མོའི་ཁེངས་པ་འཕྲོག །
ཕྱོགས་ལས་རྣམ་རྒྱལ་བསྟན་པ་རབ་རྒྱས་རྒྱལ། །
བཀའ་བརྒྱུད་གཙུག་རྒྱུན་མེས་པོ་རྣམ་གསུམ་གྱི། །
ཐུགས་ཀྱི་འོ་མཚོ་ལས་རྡོལ་བསྟན་པ་མཆོག །
འཛིན་མའི་ཁྱོན་འདིར་སྤེལ་ལ་ཟླ་བྲལ་པའི། །
བཤེས་གཉེན་ཡིད་བཞིན་ནོར་བུ་གང་ལ་བསྔགས། །
ཁྱེད་ཐུགས་ཀུན་གསལ་ལྷ་ལམ་ཡངས་པོ་རུ། །
མདོ་རྒྱུད་གཙུག་ལག་འབུམ་གྱི་དཀྱིལ་འཁོར་རྒྱས། །
སྐལ་ལྡན་གདུལ་བྱའི་ཀུ་མུད་འདབ་བརྒྱ་བཞད། །
འགྲོ་བའི་གདུང་སེལ་དྭགས་བརྒྱུད་བསྟན་པའི་རྒྱུན། །



མཉམ་མེད་ཐུབ་དབང་བསྟན་པའི་ཉིན་བྱེད་འཆར། །
དུས་རབས་གསར་བའི་ཆུ་སྐྱེས་ཁ་འབྱེད་ཀྱང་། །
དྭགས་བརྒྱུད་དྲི་མེད་གྱེན་དུ་འདེགས་པ་ལ། །
མཁན་ཆེན་བསྟན་པ་རབ་རྒྱས་ཁྱེད་མིན་སུ། །
བསིལ་ལྡན་ཁ་བ་རི་བའི་སྨན་ལྗོངས་སུ། །
ཀུན་མཁྱེན་ཟུང་གི་རིང་ལུགས་དྲི་མེད་ཀྱི། །
བཤད་པས་གཞུང་གང་སྒོམ་པས་རི་གང་ཞིང་། ། །
དྭགས་བརྒྱུད་བསྟན་པ་སྲིད་གསུམ་འབར་གྱུར་ཅིག །
53



དད་སྨོན་གྱི་རང་སྒྲ།
མཁན་དགེ་ལེགས་མཐར་ཕྱིན། ཕྱག་ཆེན་གླིང་དགོན།
དཔལ་མི་འགྱུར་ཀ་དག་ཆོས་དབྱིངས་ཀྱི་ཀློང་ནས། །
ཐུགས་དམིགས་མེད་ཡེ་ཤེས་རྟ་བདུན་གྱི་རོལ་བ། །
གཞི་སྤྲོས་བྲལ་ཀུན་གསལ་གུར་ཁང་གི་དབུས་ནས། །
བུ་བདག་གི་ཙིཏྟའི་དགའ་ཚལ་དུ་བྱོན་མཛོད། །
སྐུ་འགྱུར་མེད་བསླབ་གསུམ་དྭངས་གཙང་གི་མཚོ་མོ། །
གསུང་འགག་མེད་ལེགས་བཤད་དབྱར་རྔ་ཡི་སྒྲ་དབྱངས། །
ཐུགས་མཁྱེན་བརྩེའི་བདག་ཉིད་ལྷ་ལམ་གྱི་དབུས་ནས། །
བུ་བདག་ལ་བརྩེ་བའི་ཕྱག་ཟུང་དེ་རྐྱངས་རོགས། །
གཞུང་ཐོས་པ་རྒྱ་མཚོའི་ཕ་མཐར་རུ་བརྒལ་ཞིང༌། །
དོན་སྙིང་པོའི་གདམས་ངག་ཇི་བཞིན་དུ་རྟོགས་ཏེ། །
མཐར་སྒོམ་པ་སྤྲོས་མེད་འོད་གསལ་གྱི་དབྱིངས་ནས། །
བུ་བདག་ལ་གཉུག་མའི་གནས་ལུགས་དེ་སྟོན་རོགས། །
54



གཞི་རྩོད་པའི་འཕྲུལ་ཐབས་རིགས་ལམ་གྱི་ཟེགས་མ། །
མཐའ་ཆོད་པའི་ལུང་རིགས་གནམ་ལྕགས་ཀྱི་ཐོག་མདའ། །
གཞུང་རྩོམ་པ་ཐོགས་མེད་དབྱངས་ཅན་གྱི་རྩེད་འཇོས། །
བུ་བདག་གི་གཏི་མུག་མུན་པ་དེ་བསལ་རོགས། །
གནས་བཅུ་ཕྲག་རིག་པའི་འདབ་བརྒྱ་དེ་གྲོལ་ཞིང་། །
ཐུགས་སློབ་མ་བྱམས་པའི་འཛུམ་ཕྲེང་དེ་ངོམས་བཞིན། །
ཐབས་བཟང་པོའི་ཡང་དག་ལམ་བཟང་དེ་བསྟན་ནས། །
བུ་བདག་ཅག་གཏན་བདེའི་ཞིང་ཁམས་ལ་ཁྲིད་རོགས། །
ཞེས་པ་འདི་ནི་ས་གསུམ་ན་འགྲན་ཟླ་དང་བྲལ་བའི་དཔལ་ལྡན་བླ་
མ་དམ་པ་དོན་གྱི་སླད་དུ་མཚན་ནས་སྨོས་ན་མཁན་ཆེན་ཡིད་བཞིན་
ནོར་བུ་ངག་དབང་དབྱངས་ཅན་གཙུག་ལག་རྒྱ་མཚོ་ལུང་རིགས་སྨྲ་
བའི་ཉི་མའམ་དཔལ་རྒྱལ་བ་རྡོ་རྗེ་འཆང་ཀུན་མཁྱེན་བསྟན་པ་རབ་
རྒྱས་དེ་ཉིད་ཀྱི་བཀའ་དྲིན་རྗེས་སུ་དྲན་པའི་སྒོ་ནས་མགོན་པོ་དེའི་ཞབས་
པད་སྤྱི་བོར་ལེན་པའི་སྐལ་བཟང་ཅན་དགེ་ལེགས་མཐར་ཕྱིན་གྱིས་
གུས་པ་ཆེན་པོའི་སྒོ་ནས་སྦྱར་བའོ། ། ཤིན་ཏུ་བཀྲ་ཤིས། །



༧སྐྱབས་རྗེ་ཡིད་བཞིན་ནོར་བུ་མཁན་ཆེན་
བཀྲ་ཤིས་བསྟན་པ་རབ་རྒྱས་ཀྱི་རྟོགས་
བརྗོད་ཙི་ཏྟའི་མཆོད་སྤྲིན་བཞུགས་སོ། །
མཁན་ཡེ་ཤེས་སྟོབས་རྒྱལ། བདེ་ཆེན་ཆོས་འཁོར་དགོན།
སྐྱེ་མེད་ཀ་དག་ཆེན་པོའི་མཁའ་དབྱིངས་སུ། །
འགག་མེད་འཆར་བ་སྙིང་རྗེའི་རོལ་པ་དང་། །
ལྷན་ཅིག་ཟུང་འཇུག་ཁྱབ་བདག་རྗེ་བླ་མ། །
བདེ་ཆེན་འཁོར་ལོའི་རྒྱན་དུ་མཛེས་གྱུར་ཅིག །
རིང་ནས་སྒྲིབ་གཉིས་འཆིང་བ་ཡོངས་སྤངས་ཏེ། །
ཞི་བདེའི་ཁྲི་འཕང་མཐོན་པོར་རྟག་རྩེན་ཀྱང་། །
ཆུ་གཏེར་རླབས་ལྟར་དུས་ལས་མི་འདའ་བས། །
སྙིགས་ལྔའི་དུ ༔ ཁ་འཇོམས་པའི་གྲོགས་སུ་བྱོན། །
གང་གི་མཛད་ཕྲིན་རིན་ཆེན་འབྱུང་གནས་ནི། །
བདག་འདྲ་བྱིས་བློས་གཞལ་བྱའི་ཡུལ་མིན་ཡང་། །
དལ་འབབ་མཛོད་ལས་ཀུ་ཤའི་རྩེ་ཙམ་གྱིས། །
བླངས་ཏེ་སྨྲ་ལ་མཁའ་འགྲོས་གནང་བ་སྩོལ། །
56



དོན་དུ་སྐྱེ་འགག་ཚད་མས་མ་གྲུབ་ཀྱང་། །
མ་དག་གདུལ་བྱར་ཕན་བདེ་སྐྲུན་པའི་སླད། །
ཡང་དག་དགེ་བའི་བཤེས་ཀྱི་ཚུལ་བཟུང་སྟེ། །
ཕྱག་རྒྱ་ཆེན་པོའི་རྒྱལ་རྔ་ཁྱེད་ཀྱིས་བརྡུངས། །
འཕགས་མཆོག་ཕྱག་ན་པདྨོའི་གདུལ་ཞིང་དུ། །
གཟིགས་པ་དུ་མས་མདོ་ཁམས་ལྷ་ཐོག་ཆར། །
ལྕགས་པོ་ཁྱི་ལོར་མཚན་དཔེ་བཞད་པའི་དུས། །
ངོ་མཚར་རླུང་གི་རྒྱལ་མཚན་ཁྱོད་ལ་དབང་། །
བྱིས་པའི་དུས་ནས་ངུར་སྨྲིག་འཛིན་པའི་ཁྲོད། །
སྔོན་གོམས་བག་ཆགས་སྲབ་མོ་སད་པའི་མཐུས། །
གཡོ་མེད་འདྲེན་བྱེད་ལྷ་ཡི་རྫིང་རིང་ལས། །
མ་བཅོས་བདུད་རྩིའི་སྦྲང་ཆར་དལ་གྱིས་ལྷུངས། །
2
ཡིད་བཞིན་ནོར་བུ་འཛིན་མས་འགེབས་ན་ཡང་། །
ཡོན་ཏན་ཀུན་ཁྱབ་དབྱིངས་སུ་འཆར་བ་བཞིན། །
གྲུབ་པའི་དབང་ཕྱུག་ཀར་ནོར་རིན་པོ་ཆེས། ། .
བསྟན་པ་འཛིན་པའི་སྐྱེས་བུར་ལུང་དུ་བསྟན། །
རིང་ནས་བཅངས་པའི་ཐུགས་བཞེད་མ་གློད་པས། །
བདུན་ཕྲག་གཉིས་སུ་རྩེགས་པའི་བགྲང་བྱའི་སྟེང་། །



འཛི་སྒར་བཀྲ་ཤིས་ཆོས་གླིང་གདན་ས་ཆེར། ། ་
དམར་སེར་ངུར་སྨྲིག་འཛིན་པའི་གསོས་སུ་སྨིན། །
རྒྱུད་སྡེའི་ཕྱག་བཞེས་ཀུན་རྫོབ་གར་འཆམ་དང་། །
སྦུག་དཀྲོལ་རྟ་དབྱངས་ག ཏོར་བཟོ་དུང་རྒྱ་གླིང་། །
ཆོ་ག་ཕྱག་ལེན་དཀྱིལ་འཁོར་འབྲི་ཐིག་སོགས། །
གཞན་དྲིང་མི་འཇོག་མཁས་པའི་གོ་སར་དབང་། །
ལྷག་པར་རྒྱལ་བའི་བསྟན་པ་རིན་པོ་ཆེ། །
ཐོས་བསམ་རོ་བཅུད་མངར་མོ་མྱོང་འདོད་པས། །
འཇམ་དཔལ་དབྱངས་དངོས་དོན་བརྒྱུད་ཉི་མ་གང༌། །
རིགས་ཀྱི་ཐིག་ལེར་བསྙེན་ནས་གཙུག་ཏུ་བཀུར། །
ལུང་རྟོགས་བསྟན་པ་བསམ་འཕེལ་དབང་གི་རྒྱལ། །
མི་ནུབ་སྲིད་མཐའི་བར་དུ་བསྒྲེང་ཕྱིར་དང་། །
སྒྲུབ་བརྒྱུད་བསྟན་པ་ཕྱོགས་བརྒྱར་སྤེལ་བའི་སླད། །
གཡེང་མེད་ཉིན་མཚན་ཀུན་ཏུ་ཁྱེད་ཀྱིས་འབད། །
མཚོ་བྱུང་སྙིང་ལ་ཞུགས་པའི་སྐྱེས་སྟོབས་དང་། །
ཉིན་ཚན་དབྱེར་མེད་བརྩོན་པའི་སྦྱངས་འབྲས་ལ། །
རྡོ་རྗེ་འཆང་དངོས་དོན་བརྒྱུད་ཉི་མ་ཡིས། །
ཚོགས་ཀྱི་དབུས་ནས་ཡང་ཡང་གཟེངས་སུ་བསྟོད། །
58



གཡེང་མེད་བརྩོན་པ་སྤྲོ་དགའི་བུད་ཤིང་ལ། །
སྐྱེས་སྦྱངས་ཤེས་རབ་སྣུམ་གྱིས་བཀུས་པ་ན། །
མཁྱེན་རབ་སྐལ་པའི་མེ་དཔུང་ཆེར་འབར་ཏེ། ། །
མི་ཤེས་གཏི་མུག་ཁང་ཆེན་གཏན་ནས་བསྲེགས། །
ཆོས་ཀྱི་སྤྲིན་ལ་མངའ་བའི་འཕགས་མཆོག་ཀྱང་། །
གཞུང་བརྒྱའི་ཐོས་པས་ངོམ་པ་མེད་པ་ལྟར། །
རིས་མེད་གྲུབ་མཐའ་རྒྱ་མཚོའི་སྐྱེད་ཚལ་ནང་། །
འཛད་མེད་དཀའ་གནད་ཐ་དག་དལ་གྱིས་བླངས། །
སོ་ཐར་ཚུལ་ཁྲིམས་གཞལ་མེད་ཁང་ཆེན་ནང་། ། །
བྱང་ཆུབ་སེམས་ཀྱི་ཁྲི་དཔངས་མཐོན་པོའི་རྩེར། །
བློ་འདས་འཁོར་གསུམ་བྲལ་བའི་རྒྱལ་པོ་ཉིད། །་
འབྲས་བུའི་རྣལ་འབྱོར་བཞི་ཡི་དཔོན་དུ་བཞུགས། །
ཐོས་བསམ་སྒོམ་པའི་ལང་ཚོ་ཡོངས་སྨིན་པས། །
འཆད་རྩོད་རྩོམ་གྱི་གོ་མཚོན་བཏེགས་དང་ལྷན། །
མཁས་བཙུན་བཟང་པོའི་སྟབས་སུ་བཞེངས་པའི་ཚེ། །
རྒྱ་མཚོའི་གོས་ཅན་ཉིད་ཀྱང་འདར་ཞིང་གཡོས། །
དོན་གྱི་མཁས་དབང་ཁྲོ་རུ་ཚེ་རྣམ་དང་། །
རིགས་ཀྱི་ཅོད་པཎ་དོན་བརྒྱུད་ཉི་མ་ཡིས། །



མི་འཇིག་སེང་གེའི་ཁྲི་དཔངས་མཐོན་པོའི་རྩེར། །
ཕྲིན་ལས་རྣམ་བཞིའི་བྱེད་པོར་མངའ་གསོལ་ལོ། །
མཁས་བརྒྱའི་སྒྲོ་འདོགས་གཅོད་གནས་དོ་ར་སྟེ། །
སེར་འབྲས་དགའ་སོགས་ཆོས་ཀྱི་སྡེ་དུ་མར། །
རེ་རེའི་ཕྲེང་རྡོག་མཁའ་ལ་སྤུར་བཞིན་དུ། །
ཟབ་མོའི་བགྲོ་གླེང་མཛད་པར་ཀུན་གྱིས་བསྟོད། །
་
G6
བོད་བསྡུས་ཁོ་ནའི་སྒྲོགས་ཀྱིས་མ་བཅིངས་པར། །
འཕགས་ཡུལ་མཁས་པའི་རིག་གཞུང་མ་ལ་ཡ། །
མངོན་ལྐོག་མ་ལུས་རྗེན་པར་གསལ་ནུས་མཁན། །
དེང་དུས་མི་ཡུལ་ཁམས་འདིར་ཁྱེད་ཉིད་ཙམ། །
༧སྐྱབས་རྗེ་ཅོག་གྲྭ་བརྒྱུད་པའི་ཐུགས་བཞེད་དང་། །
དབུས་གཙང་བསོད་ནམས་ཅན་གྱི་བགོ་སྐལ་ལས། །
རྒྱལ་བ་གཉིས་པ་རྟ་བདུན་དབང་པོའི་ཟེར། །
སྡིངས་ཆེ་དོན་གྲུབ་མཐོང་སྨོན་གླིང་དུ་འཕྲོས། །
བསྟན་པའི་བདག་པོ་ཀུན་མཁྱེན་གང་ཉིད་དང་། །
སྐྱབས་རྗེ་ཆོས་ཀྱི་སེང་གེའི་དགོངས་དོན་གཉིས། །
དབྱར་རྔའི་བསྟན་ལ་སྨན་པའི་བགྲོ་གླེང་མཐར། །
ལུང་རིགས་སྨྲ་བའི་དགའ་ཚལ་མཚན་ཡང་གསོལ། །
60)



འོག་མིན་གནམ་འབྲུག་བྱང་ཆུབ་ཆོས་གླིང་གཙོས། །
རང་ལུགས་དབྱར་རྔའི་རིང་ལུགས་འཛིན་པ་དང། །
རིས་མེད་རྒྱལ་བསྟན་སྒོར་ཞུགས་རྐང་དྲུག་འཁྱུ། །
ལུང་རིགས་དགའ་བའི་ཚལ་དེར་ངང་གིས་འདུས། །
བཅུ་ཕྲག་དུ་མས་གང་བའི་བསྟན་འཛིན་དབུས། །
མི་འཇིགས་སེང་གེས་བཏེགས་པའི་ཁྲི་སྟེང་ནས། །
མཛད་མེད་ཆོས་ཀྱི་སྦྲང་ཆར་དབབ་དུས་སུ། །
ཁོ་བོའི་དད་སེམས་དགའ་བ་འབུམ་གྱིས་མྱོས། །
མཁའ་ལྟར་ཡངས་པ་གཞུང་གི་འཆད་པ་དང་། །
ལུང་རིགས་སྤེལ་མས་བསྐྱོད་པ་རིགས་པའི་འགྲོས། །
བྱང་ཆུབ་སེམས་ཀྱིས་བརླན་པའི་ཐུགས་རྒྱུད་ལ། །
སྐལ་ལྡན་འབུམ་གྱིས་བསྔགས་པའི་མེ་ཏོག་འཐོར། །
གཟུར་གནས་མཁས་པས་བསྔགས་བརྗོད་འཐོར་བའི་གནས། །
བསྡུས་ཚད་དབུ་གསུམ་དཀའ་འགྲེལ་ཉི་མའི་ཟེར། །
རིགས་ལམ་གནམ་ལྕགས་ཐོག་མདའ་ལ་སོགས་རྣམས། །
སྨྲ་ངན་ལོག་རྟོག་བསལ་བའི་སྒྲོན་མེར་ངེས། །
གྲུབ་མཐའི་བསྟན་བཅོས་མི་ཤིག་རྡོ་རྗེ་དང་། །
ཤེར་ཕྱིན་འགྲེལ་པ་བྱམས་པའི་དགོངས་རྒྱན་དང་། །
6



རྣམ་འགྲེལ་འགྲེལ་པ་ཆོས་གྲགས་དགོངས་རྒྱན་སོགས། །
རྒྱལ་བསྟན་སྒོར་བཞུགས་ཡོངས་ལ་སྐྱེས་སུ་ཕུལ། །
ལྔ་ཕྲག་གཉིས་སུ་རྩེགས་པའི་བགྲང་བྱའི་ནང་། །
མི་སྡུག་འགལ་རྐྱེན་སྤུངས་པའི་ཤུལ་ལམ་ཁྲོད། །
བདེ་སྡུག་རོ་སྙོམས་སྒོམ་པའི་མཛད་རྣམ་ལ། །
དགའ་རབ་དབང་ཕྱུག་ཡིན་ཀྱང་མཐེ་བོང་བསྒྲེང་། །
འོག་མིན་བསམ་ཡས་སྨོན་ལམ་ཆེན་པོའི་སྐབས། །
མཁས་བརྒྱ་བགྲོ་གླེང་ཚོགས་པའི་མདུན་ས་ན། །
དབྱར་རྔའི་མཁན་ཆེན་བསྟན་པ་རབ་རྒྱས་ཞེས། །
རྐང་གཉིས་ཡོད་དགུས་གཙུག་གི་རྒྱན་དུ་བཀུར། །
གང་གི་གསུང་གིས་འཚོ་བའི་བགྲང་བྱའི་ཁྲོད། །
ཟང་ཟིང་འཚོ་བའི་དཀའ་སྡུག་ཅུང་སྲིད་ཀྱང་། །
ཤེས་རིག་རོ་བཅུད་མྱོང་བའི་སེར་སྦྲང་རྣམས། །
མཛའ་རྩེའི་ལག་གདང་སྦྲེལ་ཏེ་བསྟོད་གླུ་ལེན། །
གྲངས་མེད་བསྐལ་བའི་སྔོན་ནས་ཐུགས་བསྐྱེད་དང་། །
སྐྱབས་རྗེ་ཡིད་བཞིན་ནོར་བུའི་མཛད་ཕྲིན་གཉིས། །
ཐབས་ཤེས་ཟུང་དུ་འབྲེལ་བའི་འབྲས་རྟགས་ལས། །
དབུས་གཙང་རྗེས་ལུས་གཉིད་ལས་ཧར་གྱིས་དཀྲོགས། །



ཤིང་མོ་བྱ་ཡི་་དབྱར་ཟླ་མཐའ་མའི་ནང་། །
རྡོ་རྗེ་འཆང་དངོས་དྲིན་ཅན་བླ་མ་གང་། །
དགག་བྱ་དགོས་པ་དུ་མས་ཐུགས་བསྐུལ་ཏེ། །
མདོ་ཁམས་ཡངས་པའི་ཕྱོགས་སུ་ཞལ་ཁ་བསྒྱུར། །
མི་བརྟན་དུས་ཀྱི་འཁོར་བགྲོད་བཙན་པོ་ལས། །
མི་རྟག་ལས་ཀྱིས་བཀོལ་བའི་དཔོན་སློབ་རྣམས། །
མ་ལས་ལྷག་པའི་བརྩེ་བས་བཅིངས་བཞིན་དུ། །
མ་ལུས་སོ་སོར་གྱེས་པར་བཟོད་ཐབས་བྲལ། །
ཨེ་མ་མདོ་ཁམས་ནོར་འཛིན་ཡངས་པའི་གཞིར། །
སྔར་མེད་གསར་དུ་བཞད་པའི་ཆུ་སྐྱེས་འབུམ། །
རྟ་བདུན་དབང་པོ་གང་གི་དྲོ་སྐྱིད་འོག ། །
དྲི་བསུང་ཕྱོགས་བཅུར་ཁྱབ་འདི་དེ་བས་མཚར། །
མ་རིག་མུན་པ ས་གནག་པའི་འཇིག་རྟེན་ཁམས། །
ཁམས་གསུམ་ཐ་དག་གསལ་བྱེད་སྒྲོན་མེ་གང་། །
གང་དུ་བཞུགས་ཀྱང་འགལ་རྐྱེན་ཀུན་ཞི་ཞིང་། །
ཞིང་འདིར་འགྲོ་དོན་ལྷུན་གྱིས་འགྲུབ་གྱུར་ཅིག །
ཡེ་དག་ཆོས་དབྱིངས་རོལ་པའི་རྒྱལ་ས་ན། །
ཤེས་བྱ་ཤེས་བྱེད་འཁོར་གསུམ་མ་དམིགས་ཀྱང་། །



སྟོབས་བཅུའི་སོར་མོ་སྤྱི་བོར་བཏེགས་བཞིན་དུ། །
རྒྱལ་བའི་འཛུམ་ཞལ་མྱུར་དུ་མཇལ་བར་སྨོན།
ཞེས་པ་འདི་ནི། ཡང་དར་བསྟན་པའི་གསལ་བྱེད་ཆེན་པོ་དོན་གྱི་
སླད་དུ་མཚན་སྨོས་ན་འཇམ་དཔལ་དབྱངས་དངོས་མཁན་ཆེན་བཀྲ་
ཤིས་བསྟན་པ་རབ་རྒྱས་སམ་མཁན་ཆེན་ཡིད་བཞིན་ནོར་བུ་ངག་
དབང་དབྱངས་ཅན་གཙུག་ལག་རྒྱ་མཚོ་ལུང་རིགས་སྨྲ་བའི་ཉི་མ་གང་
གི་ཞབས་པད་སྤྱི་བོར་ལེན་པའི་སྐལ་བ་ཐོབ་པ་འབྲུག་བདེ་ཆེན་ཆོས་
འཁོར་དགོན་གྱི་གྲྭ་ཡེ་ཤེས་སྟོབས་རྒྱལ་ནས། བོད་ཆུ་སྦྲུལ་ལོའི་ཆོ་འཕྲུལ་
ཟླ་བར་འོད་དཔག་མེད་ཀྱི་བསྙེན་སྒྲུབ་ཀྱི་ཐུན་མཚམས་སུ་རྩ་བའི་བླ་
མའི་བཀའ་དྲིན་ཡིད་ལ་དྲན་བཞིན་གསོལ་བ་འདེབས་ཀྱིན་དུ་སྦྱར་
བའོ། །
64



ལྷག་བསམ་གྱི་དུང་ཟླ།།
མཁན་འཇམ་དབྱངས་སེངྒེ། དྭངས་ལུང་དགོན།
རླབས་ཀྱི་ཟེགས་མས་སྟེགས་པའི་ཆུ་སྐྱེས་སྟེང་། །
མཛེས་སྡུག་ཉམས་ཀྱི་རོལ་བའི་སྒེགས་པ་མོ། །
ཡིད་འཕྲོག་ན་ཆུང་ཚངས་པའི་སྲས་མོ་ཡིས། །
རྗེས་ཆགས་བརྩེ་བའི་ཟུར་མིག་བདག་ལ་འཕོངས། །
ཁ་བའི་མུ་ཁྱུད་སྦྲེལ་བའི་མཐོ་སྒང་བོད། །
བརྩེ་བ་འཛུམ་གྱིས་སྐྱོང་བའི་གདོང་ལྔ་པ། །
ལྔ་རིག་སྨྲ་བའི་རིགས་བདག་རྗེ་བླ་མ། ། །
མི་ཤིགས་དྲན་པའི་རྟེན་དུ་འཚོ་བཞེས་གསོལ། །
དེང་དུས་མིག་གཉིས་མདུན་དུ་མཛེས་པ་ལས། །
དོན་དུ་སྙིང་པོ་ཡོད་པ་ཅང་མ་མཆིས། །
མི་རིགས་འདི་ལ་དུང་བའི་བསམ་བློའི་དཔུང་། །
མགོན་ཁྱོད་བཞུགས་པའི་མཐོངས་སུ་ལྡིང་ཞིང་འཁོར། །
65



བསྟན་འཛིན་གསེར་རི་བསྟར་ལ་རྒྱུས་པའི་དབུས། །
ཆོས་གོས་རྣམ་གསུམ་གསོལ་བའི་ཚན་རིག་པ། །
ད་ལྟ་དུས་རབས་ཉི་ཤུ་རྩ་གཅིག་གི །
ཕྲེང་བ་ལྷུང་བཟེད་ཐོགས་པའི་མཁས་དབང་ལགས། །
སྙིགས་མ་ལྔ་བདོའི་སྨག་རུམ་འཐིབ་པའི་ཁྲོད། །
ཤེས་རིག་ཉི་གཞོན་རེ་བའི་བོད་ཕྲུག་འགར། །
ད་ལྟ་ཡར་ཀླུང་གཙང་པོའི་ལྷོ་རྒྱུད་ནས། །
འཆད་རྩོད་རྩོམ་གྱི་བྱ་བའི་ལས་སུ་བཅུགས། །
ལྷག་པར་ལྗགས་རྩོམ་རིན་ཆེན་སྤེལ་བའི་རྒྱན། །
གངས་ལྗོངས་སྐྱེད་མའི་མགུར་དུ་བསྒྲོན་པ་དེས། །
ད་ལྟ་མིག་རྒྱང་ཐུང་བའི་གངས་ཅན་པ། །
གཏན་གྱི་འདུན་པ་འཕྲོ་བའི་གོ་སྐབས་ཕྱེས། །
རིང་མིན་བགྲང་བྱ་གསུམ་གསུམ་དགུ་ཡི་ནང་། །
རང་ཅག་མེ་ཏོག་གང་ལ་ཕོག་པ་ཡི། །
སངས་རྒྱས་བསྟན་དང་ཁ་བ་རི་པ་ལ། །
ཕན་པར་ངེས་པའི་ཁྱོད་ཀྱི་སློབ་བུ་མང་། །



ཀྱེ་ཧུད་དགུང་གི་ཉི་གཞོན་གསར་བ་དེ། །
ད་ལྟའི་ཆུ་ལྷའི་ཕང་དུ་བཞུད་ལ་ཉེ། །
བཞུར་སྒྲ་ཆེ་བའི་གཙང་ཆབ་རིང་མོ་དེ། །
རེ་ཞིག་གདུང་བའི་འཁྱག་པས་དམ་དུ་བཅིངས། །
ཡིན་ཡང་མྱ་ངན་མཛད་པ་མི་རིགས་ཏེ། །
རླབས་ཆེན་ཐུགས་བསྐྱེད་ཉམས་པ་མི་སྲིད་པའི། །
བརྩེ་བའི་མགོན་པོ་ཀུན་དགའ་དབང་ཕྱུག་མཆོག །
མཛད་པ་ཕྲིན་ལས་ཕྱོགས་བཅུར་རྒྱས་ངེས་སོ། །
གདུང་བ་མ་བྱེད་བདག་གི་མཆེད་པོ་རྣམས། །
མཐུན་སྒྲིལ་ལག་གདང་དམ་པོར་སྦྲེལ་གྱུར་ན། །
ང་ཚོའི་མདུན་དུ་ཡོད་པ་འོད་ཟེར་དང༌། །
ང་ཚོར་དབང་བ་ཤེས་རིག་ལུས་པོ་ཡིན། །
ཞེས་པ་འདི་ནི་ས་གསུམ་ན་འགྲན་ཟླ་དང་བྲལ་བའི་དཔལ་ལྡན་བླ་མ་དོན་གྱི་
སླད་དུ་མཚན་ནས་སྨྲོས་ན་༧མཁན་ཆེན་ཡིད་བཞིན་ནོར་བུ་བསྟན་པ་རབ་རྒྱས་
སམ་ཀུན་དགའ་དབང་ཕྱུག་གི་ལྗགས་ཀྱི་བདུད་རྩིས་འཚོ་བའི་འབྲུག་གསང་
སྔགས་ཆོས་གླིང་གི་དཔེ་ཆའི་དགེ་རྒན་གྱི་མིང་ཙམ་འཛིན་པ་དྭངས་ལུང་བསམ་
གཏན་ཐེག་མཆོག་གླིང་དགོན་པའི་བཙུན་པ་འཇམ་དབྱངས་སེངྒེ་ནས་བཀའ་
བརྒྱུད་པའི་བཤད་གྲྭ་ཅོག་སྒར་ལུང་རིགས་སྨྲ་བའི་དགའ་ཚལ་དེར་ཕངས་སེམས་
དང་མགོན་པོ་གང་ཉིད་ཀྱི་བཀའ་དྲིན་དྲན་དྲག་ཏེ་སྐྱོ་དུང་དུང་ངང་སྦྱར་བའོ། །



མཉམ་མེད་དྭགས་པོ་དཀར་བརྒྱུད་ཀྱི་བསྟན་པའི་
སྒྲོན་མེ་ཀུན་གཟིགས་ཡིད་བཞིན་ནོར་བུ་
མཁན་ཆེན་བཀྲ་ཤིས་བསྟན་པ་རབ་
རྒྱས་རིན་པོ་ཆེའི་རྟོགས་བརྗོད་
དབྱངས་ཅན་དགྱེས་
པའི་རོལ་མོ།
མཁན་བྱང་པ་འཇམདབྱངས་རྣམ་རྒྱལ། ཕྱག་ཆེན་གླིང་དགོན།
དམིགས་མེད་སྟོང་པ་ཆེན་པོའི་མཁའ་དབྱིངས་སུ། །
མཁྱེན་རབ་ཉི་གཞོན་དཀྱིལ་འཁོར་ཀུན་ནས་རྫོགས། །
གཞན་བརྩེའི་གསུང་གསང་འོད་སྟོང་རྟག་འཕྲོ་བའི། །
ཀུན་མཁྱེན་བླ་མས་ཚེ་རབས་ཕྲེང་བར་སྐྱོངས། །
ལུང་རིགས་དཔྱད་གསུམ་གྱིས་དག་གསུང་གི་མཛོད། །
སྐལ་ལྡན་འགྲོ་ལ་ལྷུག་པར་སྩོལ་མཛད་པའི། །
ཆོས་རྒྱལ་སྨྲ་བའི་ཉི་མའི་རྟོགས་བརྗོད་ཚིག །
དབྱངས་ཅན་དགྱེས་པའི་རོལ་མོ་འཁྲོལ་བ་བྲེལ། །
68



ལེགས་བྱས་ཚོགས་གཉིས་ཆུ་གཏེར་བསྲུབས་པ་ལས། །
ལེགས་འཁྲུངས་མཁྱེན་གཉིས་དཀྱིལ་འཁོར་ཉ་གང་བའི། །
ལེགས་འབྲས་སྐུ་གཉིས་རྒྱལ་སར་སྔར་བསྙེགས་ནས། །
ལེགས་བཤད་བསིལ་སྦྱིན་མཁན་ཆེན་རིན་པོ་ཆེ། །
སྟོན་མཆོག་ཐུབ་དབང་འཇིག་རྟེན་མིག་གྱུར་ཟུམ། །
ཀུན་མཁྱེན་པད་དཀར་སྨྲ་བའི་ཟླ་བ་ནུབ། །
རྒྱལ་བསྟན་སྣུམ་ཟད་མར་མེའི་མདངས་ཕྱོགས་ཚེ། །
ལུང་རིགས་སྨྲ་བའི་ཉི་མས་འོད་སྟོང་སྤྲོས། །
དོན་བརྒྱུད་མཁའ་ལ་སྒྲ་སྒྲོགས་བསྟན་པ་ཡི། །
གསལ་བའི་སྒྲོན་མེ་སུརྱའི་མཚན་ཅན་མཆོག །
གཙུག་ཏུ་བསྙེན་པའི་རྣམ་ཐར་སེང་གེའི་སྒྲས། །
སྲས་ཀྱི་ཐུ་བོ་ཁྱོད་ཞེས་རླུང་ལྟར་གྲགས། །
ཟླ་བྲལ་རྣམ་པར་དཔྱོད་པ་ཧུབ་གཅིག་གིས། །
འཕགས་བོད་རིག་གཞུང་ཆུ་གཏེར་དྲངས་འདིའི་དྲུང༌། །
དྲང་སྲོང་ཛ་ཧུས་ལྷ་ཆུ་ཀུན་ག སོལ་ཞེས། །
སྔོན་བྱོན་ངོ་མཚར་འཕྲུལ་གཏམ་ལྦུ་བའི་སྤུན། །



སྲིད་འདིར་ངེས་འབྱུང་སྐྱ་རེངས་ཀྱིས་དྲངས་པས། །
བསླབ་ཁྲིམས་གཙང་མའི་ཉི་འོད་འཁྱུད་དང་ལྷན། །
ཚུལ་ལྡན་དྲི་བསུང་ལྡང་ཅིང་འདུལ་བའི་ཆོས། །
སྟོན་མཛད་ཐུབ་པའི་རྒྱལ་ཚབ་དམ་པར་བཞེངས། །
བསླབ་གསུམ་རྒྱན་ཕྲེང་མཚར་དངར་ལྷག་བསམ་བཀྲ། །
ལུང་ཆོས་མན་ངག་ནོར་བུའི་གཏེར་མཛོད་ལས། །
གཏོང་བའི་ཕྱག་གིས་སྒོ་ཕྱེས་སྦྱིན་མཁས་པའི། །
བཤེས་གཉེན་བསྟེན་ལ་རྟག་ངུའི་རྣམ་ཐར་འགྲན། །
ཐོས་སྒོམ་གཅིག་ཅར་རྫོགས་པའི་སྒམ་པོ་རྗེའི། །
བསྟན་པ་རིན་ཆེན་ཡང་ཞུན་གསེར་ཕྲེང་འདི། །
མི་ནུབ་མཁའ་མཐར་ཁྱབ་པའི་ཕྲིན་ལས་ཀྱིས། །
བ་དན་དཀར་པོ་སྲིད་རྩེར་བསྒྲེངས་འདི་རྨད། །
ཀླུ་སྒྲུབ་ཡབ་སྲས་ལྟ་བ་གསེར་བཙོ་དང་། །
མ་ཡིན་མེད་དགག་སྒྲོགས་ཚུད་ར་གན་ཟུང་། །
བསྲེ་བའི་ལྟ་གཞུང་དཔྱད་གསུམ་གྱིས་རྡར་ནས། །
འཁྲུལ་མེད་སྤྲོས་བྲལ་དབུ་མའི་སྲོལ་སླར་ཕྱེས། །



ཕྱོགས་རེར་མཁྲེགས་བཟུང་མ་ཡིན་བདེན་གཉིས་ཆོས། །
མཐའ་དག་གཏན་ལ་འབེབས་མཁས་དྭགས་བརྒྱུད་ཀྱི། །
ཤིང་རྟའི་སྲོལ་བཟང་ཚུལ་བཞིན་འཛིན་བྱེད་པའི། །
བསྟན་སྲུང་གནམ་ལྕགས་རྡོ་རྗེའི་ར་བབསྐྲུན། །
མདོ་སྔགས་རྒྱ་མཚོ་རྣམ་དཔྱོད་ཧུབ་ཀྱིས་དྲངས། །
ལེགས་གསུང་བཀའ་བསྟན་རིགས་པའི་གཏན་ཕབ་ལས། །
ངུར་སྨྲིག་འཛིན་པའི་བསྟན་འཛིན་ཚོགས་འཁྲུངས་པས། །
དམར་སེར་རྟགས་འཛིན་བསྟན་པའི་བླ་ཚོང་བསྣུབས། །
འཆད་པའི་ཆར་འབེབས་རྩོད་པའི་འབྲུག་སྒྲ་ལྡིར། །
རྩོམ་པའི་གློག་ཞགས་འཁྱུག་གནས་ལུང་རིགས་སྟོང་། །
སྨྲ་བའི་ཉིང་བཅུད་ཐུགས་རྗེ་ཉི་མ་ཡིས། །
སྨིན་པའི་ཆོས་གྲྭ་པདྨའི་དགའ་ཚལ་བསྐྲུན། །
སྐལ་ལྡན་ལུས་ཅན་གདུལ་བྱ་རྒྱ་མཚོ་ལ། །
འཆད་པའི་འཕྲུལ་ཐབས་གཅིག་གིས་ནང་རིག་དང༌། །
ཕྱི་རིག་སྡེ་དགུའི་དཀའ་གནད་ཀུན་འཁྲོལ་པས། །
འཛད་མེད་ལྔ་རིག་གཏེར་བརྒྱ་གྲོལ་བའི་བརྡ། །



ཡེངས་མེད་དོན་ལ་གནས་པའི་བསམ་གཏན་དང་། །
འཁྲུལ་མེད་གཏན་ལ་འབེབས་པའི་ཤེས་རབ་ཟུང་། །
སྤེལ་སྒོམ་རྣལ་འབྱོར་ལམ་བཟང་གོམས་པའི་མཐུས། །
སྤྲོས་བྲལ་ཕྱག་རྒྱ་ཆེན་པོ་རྗེན་པར་གཟིགས། །
མྱུར་ལམ་བླ་མེད་རྡོ་རྗེ་ཐེག་གཞུང་ཀུན། ། །
དགྱེས་མཛད་མར་པ་ཆོས་ཀྱི་བློ་གྲོས་ཀྱིས། །
སྔོན་མཐར་ཕྱིན་ཕྱིར་གང་གིས་གསན་ཙམ་གྱིས། །
གསང་ཆེན་ཐེག་པའི་མཛོད་འཆང་རིག་འཛིན་རྒྱལ། །
འདུལ་བའི་གཞུང་ཚིག་ལེ་འུར་བྱས་པ་ནས། །
རྒྱུད་ཀྱི་རྒྱལ་པོ་དགྱེས་པ་རྡོ་རྗེའི་བར། །
མདོ་སྔགས་མཐའ་དག་རིགས་འཕྲུལ་ལྡེ་མིག་གིས། །
བཤད་དང་སྒྲུབ་པའི་སྒོ་མོ་རྒྱ་ཆེར་ཕྱེས། །
ཕྱི་བཙུན་ནང་གཙང་བསླབ་ཁྲིམས་དཔལ་གྱིས་བརྗིད། །
རྒྱལ་སྲས་སྤྱོད་པ་རྒྱ་མཚོའི་སྙིང་སྟོབས་རྫོགས། །
རིམ་གཉིས་རྡོ་རྗེ་ཐེག་པའི་ཐུགས་རྒྱུད་གཏམས། །
སུམ་ལྡན་རིག་པ་འཛིན་ཁྱོད་ཞིང་འདིའི་རྒྱན། །



གདོང་ལྔའི་བཏེགས་པའི་རིན་ཆེན་ཁྲི་སྟེང་ནས། །
འབུམ་ཕྲག་གཞུང་གི་དཀའ་གནད་འཆད་པ་འདིས། །
ལྷ་བརྒྱའི་གཙུག་རྒྱན་རྗེ་བཙུན་མི་ཕམ་ཡང་། ། །
དགའ་ལྡན་གནས་ནས་དགའ་བའི་འཛུམ་མདངས་སྤྲོ། །
རྩོད་རིགས་གདོང་ལྔའི་གད་རྒྱངས་སྒྲོགས་ཙམ་གྱིས། །
ཕས་རྒོལ་ཝ་སྐྱེས་འབུམ་གྱི་སྤོབས་པ་འཕྲོག །
སྐལ་ལྡན་སེང་ཕྲུག་དགའ་བདེ་སྟེར་བས་ན། །
རིག་པའི་དཔའ་བོ་ཕྱོགས་གླང་ཅོ་ཡང་འདྲི། །
རབ་དཀར་ཁ་བའི་མདངས་ལྡན་མཚོ་བྱུང་མ། །
མ་བོས་ཁྱོད་མགྲིན་པད་མཚོར་རྟག་བརྩེན་པས། །
ཚིག་དོན་ཟབ་རླིང་རྩོམ་གྱི་སྙན་དབྱངས་དང་། །
ཉམས་འགྱུར་སྟོང་གིས་དགེ་དབང་སྤོབས་པ་བསྙིལ། །
ཐུན་མོང་ཐུན་མིན་རིག་གཞུང་མང་དུ་ཐོས། །
ཐོས་དོན་རྣམ་དཔྱོད་ཕྲ་མོས་ཡང་ཡང་བསམ། །
བསམ་པས་མ་ཚིམས་ཉིན་མཚན་སྦྲེལ་ཏེ་སྒོམ། །
སྒོམ་པའི་རྒྱལ་ས་འཛིན་པའི་མཁས་གྲུབ་རྒྱལ། །
-
-
-
-



འཆད་པས་ལྔ་རིག་སྦྲང་ཆར་ཕབ་དང་ལྷན། །
རྩོད་པས་བརྒལ་བརྟག་ཉིན་བྱེད་འོད་འཁྱུད་ནས། །
རྩོམ་པས་ལེགས་བཤད་ཡོངས་འདུ་ལེགས་བསྐྲུན་འདི། །
ཤེས་བརྩོན་ཅན་རྣམས་རྫོགས་སངས་སར་བསྙེགས་རྒྱུ། །
བཅུ་ཕྲག་རིག་གནས་དཔྱིས་ཕྱིན་གཟིགས་པས་མཁས། །
བསླབ་ཁྲིམས་གཙང་མའི་རྒྱན་གྱིས་ཕྱུག་པས་བཙུན། །
མཛད་བརྒྱའི་འོད་སྟོང་བསྟན་འགྲོར་སྨན་པས་བཟང་། །
གཟུར་གནས་མཁས་དགུའི་ཡིད་འཕྲོག་རྣམ་ཐར་མང་། །
དེ་ལྟར་མགོན་དེའི་དཔལ་ཡོན་སྤྲིན་ལམ་མཐའ། །
བདག་བློ་བྱིའུ་ཆུང་རྩལ་གྱིས་ག་ལ་དཔོག །
འོན་ཀྱང་དད་གསུམ་པདྨོ་འཛུམ་པ་དང་། །
བཀའ་དྲིན་དྲན་པའི་དན་རྟགས་མདོ་ཙམ་བརྗོད། །
དེ་ལྟའི་ལེགས་བྱས་འདིས་མཚོན་དགེ་བའི་མཐུས། །།
རབ་འབྱམས་རྒྱལ་བའི་དཔལ་ཡོན་ཀུན་འདུས་པའི། །
སྐྱབས་རྗེ་ཀུན་མཁྱེན་སྨྲ་བའི་ཉི་མ་མཆོག །
འཆི་མེད་ཚེ་ལྷའི་ངོ་བོར་རྟག་བརྟན་ཤོག །
74



བསླབ་གསུམ་དྲི་བསུང་ཐ་གྱུར་ཀུན་འཐུལ་བས། །
སྐལ་ལྡན་བུང་ཚོགས་ངང་གིས་འདུ་བ་ཀུན། །
ལེགས་བཤད་བདུད་རྩིའི་བཅུད་ཀྱིས་ཡོངས་བརྐྱངས་བའི། །
བཤེས་གཉེན་པདྨ་དཀར་པོའི་ཞབས་བརྟན་ཤོག །
ཉེས་སྤྱོད་རྡུལ་བྲལ་ཁྲིམས་གཙང་གསེར་ལྡན་མར། །
བྱང་སེམས་སྤྱོད་མཆོག་རྒྱ་མཚོའི་མྱུ་གུ་འཁྲུངས། །
ཟབ་ལམ་རིམ་གཉིས་འབྲས་བུ་ཆེར་སྨིན་པའི། །
ཀུན་གཟིགས་བསྟན་པ་རབ་རྒྱས་ཞབས་བརྟན་ཤོག །
མདོར་ན་མཁས་དབང་རྒྱུ་སྐར་ཕྲེང་བའི་དབུས། །
མཁྱེན་རབ་ཉ་གང་ཟླ་ལྟར་མངོན་གསལ་བའི། །
དཔལ་ལྡན་བླ་མའི་ཞབས་པད་རྟག་བརྟན་ནས། །
ཕྲིན་ལས་འོད་སྟོང་ཕྱོགས་བཅུར་ཀུན་ཁྱབ་ཤོག །
ཅེས་པ་འདིའང་སྐྱབས་རྗེ་བླ་ན་མེད་པ་གང་གི་ཞབས་རྡུལ་སྤྱི་བོར་ལེན་པའི་
སྐལ་བཟང་ཐོབ་པ་འཇམ་དབྱངས་རྣམ་རྒྱལ་རྒྱ་མཚོས་འབྲུག་དགོན་ཐོས་བསམ་
བྱང་ཆུབ་གླིང་དུ་བོད་རབ་བྱུང་བཅུ་བདུན་ཤིང་སྤྲེལ་ལོའི་ཐ་སྐར་ཟླ་བའི་ཡར་
ཚེས་དགེ་བར་གྲུབ་པར་བགྱིས་པའི་དགེ་བའི་མཐུས་ཚེ་རབས་ཀུན་ཏུ་དཔལ་
ལྡན་བླ་མ་གང་དང་འབྲལ་མེད་དུ་གྱུར་ནས་མདོ་སྔགས་རྒྱ་མཚོའི་ཆོས་ཚུལ་ལ་
ལོངས་སྤྱོད་པའི་སྐལ་བ་ལྡན་པར་གྱུར་ཅིག་གུ། ། ། ། ། 2004
004
75



དྲན་གདུང་མཆི་མའི་ཐིགས་ཕྲེང་། །
མི་ཕམ་ཡེ་ཤེས། གནམ་འབྲུག་དགོན།
རྒྱང་རིང་དུ་ཕེབས་པའི་བཤེས་གཉེན་མཆོག་དྲན་པ།
རབ་དཀར་ལྷ་ཡི་དར་སྲབ་ཀློང་ན་བརྒྱད་གཉིས་ལང་ཚོའི་དཔལ་འཆང་ཞིང་། །
ཡན་ལག་དྲུག་ཅུའི་གསུང་དབྱངས་མ་ལུས་མཉེན་ལྕུག་ལྡན་པའི་སོར་རྩེ་ཡིས། །
དལ་བུར་རྡུང་བའི་རྒྱུད་མང་སྟོང་གི་སྒྲ་ལས་འཇོ་མཛད་མཚོ་བྱུང་མས། །
བཤེས་གཉེན་དྲན་པའི་བུ་ངའི་ངག་ལ་ཐོགས་མེད་སྨྲ་བའི་ཤིས་པ་སྩོལ།
ཚོགས་གཉིས་འོ་མཚོ་འན་བརྒྱར་བསྲུབས་པའི་འབྲས་བཟང་མཚན་དཔེ་སྟོང་གི་སྐུ །
མདོ་སྔགས་རྒྱུད་སྡེའི་གསུང་རབ་མཐའ་དག་ཐོགས་མེད་ལྷུང་ལྷུང་འཇོབའི་གསུང་། །
དྲི་བྲལ་ཆོས་སྐུའི་རྒྱལ་སར་ཟིན་ཀྱང་རིས་མེད་འགྲོ་ལ་འཁྲེན་པའི་ཐུགས། །
བསམ་བཞིན་འགྲོ་དྲུག་དེདདཔོན་ཉིད་དུ་འཁོརབའི་རྒྱ་མཚོར་བཙན་གྱིས་བརྫུས། །
A5
སྡེ་སྣོད་རྒྱུད་སྡེའི་དགོངས་དོན་མ་འདྲེས་འཆད་ཐབས་འཕྲུལ་གྱིས་གསལ་བར་བཀྲལ། །
ཕས་རྒོལ་ལྕེ་གཉིས་ཀླད་བརྒྱ་མ་ལུས་རྩོད་པའི་ལུང་རིགས་སྡེར་མོས་འགེམས། །
ལུས་ཅན་སྙིང་གི་འདབ་བརྒྱ་དཀྲོལ་ཕྱིར་རྩོམ་པའི་གྲུ་ཆར་འབེབ་མཁས་པའི། །
དབྱར་རྔའི་བཤད་སྒྲུབ་བསྟན་པའི་རྒྱལ་མཚན་ཁྱེད་ཀྱི་ཕྱག་ནས་ཕྱོགས་བཞིར་གཡོས། །
76



རྟག་གུས་བརྩོན་པའི་གླེགས་བམ་མཐའ་དག་ཐོས་པ་རྒྱ་མཚོའི་ཀློང་ནབསུས། །
སྐྱེས་སྦྱང་ཤེས་རབ་རྩབ་རྒྱས་པའི་བསམཔས་འཁྲུལ་སྣང་དྲྭ་བརྒྱ་བཅད། །
ཀུན་གྱིས་བསྔགས་འོས་མཁྱེན་རབ་འདབ་བརྒྱ་སྒོམ་པའི་ཀློང་ན་ལྷུག་པར་གྲོལ། །
གངས་ཕྲུག་སེམས་ཀྱི་པད་ཚལ་དབུས་ན་གངས་ལྷ་མེ་ཏོག་ཁྱེད་གཅིག་པུ། །
ལྔ་ཟུང་རིག་པའི་ཉིན་སྲིབ་ཉུལ་བཞིན་ལུགས་གཉིས་བྱ་བཞག་སྐྱོངས་ལ་མཁས། །
སྡོམ་གསུམ་ལ་གནས་སྒོ་གསུམ་ཉེས་སྤྱོད་མིག་འབྲས་བཞིན་དུ་བསྲུངས་པས་བཙུན། །
སྐྱེས་འགྲོ་ཡོངས་ལ་དགྲ་གཉེན་མེདཔར་མགཅིག་བུ་བཞིན་བསྐྱངས་བས་བཟག །
གངས་ཅན་ཞིང་ན་སྐལ་ལྡན་སྣང་ངོར་ཕྱག་ན་པདྨོ་གཉིས་པར་འཁུམ། །
ལྟ་བའི་ཡང་རྩེ་མཐའ་བཞི་སྤྲོས་བྲལ་ཕྱག་རྒྱ་ཆེན་པོའི་དབྱིངས་ན་གཡོ། །
སྒོམ་པའི་རྩ་བ་པཎ་ཆེན་ནཱ་རོའི་ཆོས་དྲུག་ཀློང་ན་སྲ་ཞིང་བརྟན། །
སྤྱོད་པའི་ཡལ་འདབ་རེ་དོགས་བྲལ་ཞིང་རོ་སྙོམས་སྐོར་དྲུག་ཐང་ལབསྲིངས། །
རས་དཀར་བརྒྱུད་པའི་ལྟ་སྒོམ་ཆོ་ལོ་རྒྱལ་ཚབ་ཁྱེད་ཀྱི་ཕྲག་ན་མཛེས། །
ཇི་ལྟ་ཇི་སྙེད་ཤེས་བྱའི་གནས་ལ་མཁྱེན་པའི་སྒོ་མོ་ཡངས་པོར་བྱེ། །
དཀར་ནག་ཕྱེདཔའི་སྤྱན་རས་ཟུང་ནི་བརྩེ་བས་མ་འདྲིས་འགྲོ་ལ་འཕངས། །
འཇིགས་བརྒྱད་ལ་སོགས་གནས་ལས་སྐྱོབ་པའི་ནུས་པ་ཁྱོད་གཞན་མ་མཆིས་ན། །
ཚེ་རབས་ཀུན་ཏུ་ཁྱེད་ལ་སྐྱབས་འཆའ་བདག་སོགས་འགྲོ་ཀུན་རྗེས་འཛིན་མཛོད། །



ཕྱི་རུ་རྣམ་གསུམ་ངུར་སྨྲིག་ཀློང་ན་རྟ་ཐུལ་འཕགས་པའི་བརྟུལ་ཞུགས་འཆང་། །
ནང་དུ་བཀའ་ཕྱག་ཆུ་བོ་གཉིས་འདྲེས་སུམ་ལྡན་རྡོ་རྗེའཛིན་པ་འཁུམས། །
གསང་གསུམམཛདཔསབསླབ་གསུམ་བསྟནཔའིའདབམརབཏུརྒྱསམཛད་པའི །
ཡབ་རྗེ་དྲན་པའི་བུ་ངའི་གདུང་བ་ཐུགས་བརྩེས་རྒྱང་ནས་མི་གཟིགས་སམ། །
དྲན་གདུང་མཆི་མའི་ཐིགས་ཕྲེང་རེ་རེས་མཁུར་སྒོའི་ཞིང་ས་བརླན་བཞིན་དུ། །
དྲན་གདུང་མ་བཟོད་ཞ་སྨྱུག་ཟད་པོ་ཚག་སྒྲ་དང་བཅས་ས་ལ་ལྷུང་། །
དྲན་པའི་བུ་ངའི་མདུན་གྱི་ནམ་མཁར་སྤྲིན་དཀར་ལེབ་མོའི་གདན་སྟེང་དུ། །
དྲན་པའི་བུ་ལ་བརྩེ་བའི་འཛུམ་ཞལ་ལན་གཅིག་སྟོན་ལ་རྟག་ཏུ་རེ། །
༢༠༠༥/༨/༢༨ གཟའ་ཟླ་བའི་ཉིན་བྱར་གསང་སྔགས་ཆོས་གླིང་ནས།



ཀུན་མཁྱེན་བླ་མར་བསྟོད་པ་དད་པའི་རྒྱ་
མཚོར་འཇུག་པའི་ཀེ་ཏ་ཀ་
སྤྲུལ་རིག་འཛིན་པདྨ་ཕྲིན་ལས། ཕྱག་ཆེན་གླིང་དགོན།
མཁྱེན་གཉིས་ཉི་ཟླའི་འོད་སྣང་དཀར་པོས་བླུན་པོའི་ལོག་རྟོག་རྣམ་པ་སེལ། །
བརྩེ་ཆེན་ཐུགས་རྗེའི་དབྱིངས་ལས་གཡོ་མེད་ཉམཐག་སློབ་མར་བུ་བཞིན་གཟིགས། །
ནུས་པའི་སྟོབས་ཀྱིས་བདུ་དབཞིམཐར་བསྐྲད་འགྲོ་ལཕན་བདེའི་དཔལསྟེར་མཁན། །
ཟླ་མེད་དཔལ་ལྡན་བླ་མའི་བླ་མར་བློ་ལྡན་སུ་ཞིག་གུས་མི་འགྱུར། །
དཀར་གསལ་ཟླ་བ་གཞོན་ནུའི་མདངས་གསལ་ཞིང་། །
མཁྱེན་རབ་ཡེ་ཤེས་ཀློང་དུ་འབྱམས་ཀླད་པ། །
འདྲེན་མཆོག་དབང་པོ་འཇམ་དཔལ་དཔའ་བོ་ཡིས། །
བདག་ལ་ཤེས་རབ་སྣང་བ་བསྩལ་དུ་གསོལ། །
ཐོས་པས་ཤེས་བྱའི་གནས་ཀུན་མ་ལུས་མཁྱེན། །
བསམ་པས་ལྟ་ངན་སྒྲོ་འདོགས་མཐའ་དག་སེལ། །
སྒོམ་པས་ཤེས་བྱའི་གནས་ལུགས་མངོན་སུམ་གཟིགས། །
མཁས་དབང་གྲུབ་པའི་དབང་ཕྱུག་སྙིང་ནས་དྲན། །



འཆད་པས་ཐུབ་པའི་དགོངས་དོན་གསལ་བར་འགྲེལ། །
རྩོད་པས་ལུང་རིགས་འབུམ་གྱིས་སྙེངས་པ་འཕྲོག །
རྩོམ་པས་རྒྱ་བོད་མཁས་པའི་དགོངས་ཀློང་བཀྲལ། །
ཟླ་བྲལ་ལུང་རིགས་ཉི་མ་དེང་འདིར་འཆར། །
མཁས་པས་སྤངས་དང་རྟོགས་པའི་ཆ་ཀུན་རྫོགས། །
བཙུན་པས་འཕགས་པ་རྟ་ཐུལ་ཡིད་དབང་འཕྲོག །
བཟང་པོའི་དཔལ་ལ་མངའ་རྙེད་རྗེ་བླ་མ། །
མཉམ་མེད་ཐུབ་པའི་རྒྱལ་ཚབ་ཁྱེད་མིན་སུ། །
སྙིགས་མའི་རང་མདངས་འགོག་མེད་ཤར་ན་ཡང་། །
ཉམ་ཐག་སློབ་ཚོགས་སྐྱོང་བའི་ཐུགས་བསྐྱེད་ཀྱིས། །
རླབས་ཆེན་གཞན་དོན་གེགས་མེད་གྲུབ་དང་ལྷན། །
མཛད་ཆེན་དྲི་བསུང་ཐ་གྲུ་ཀུན་ཏུ་འཐུལ། །
འོན་ཀྱང་ཕྲག་དོག་ཅན་གྱི་ཟོག་བླུན་འགས། །
ཉེས་མེད་ཏིང་འཛིན་རྣམས་ལ་ཉེས་སྨྲས་ན། །
ཆོས་མཐུན་ཆོས་སྐྱོང་ཡོད་ན་ད་སྐབས་འདིར། །
བདེན་རྟགས་སྟོན་ལ་བབ་ཅེས་སྐུལ་ལ་རེམ། །
80



འདི་ལྟའི་དགེ་བས་ཀུན་མཁྱེན་བླ་མ་ཡི། །
སྐུ་ཁམས་རྡོ་རྗེའི་བྲག་ལྟར་བརྟན་འགྱུར་ཏེ། །
གསུང་གསང་ཟབ་མོ་རྒྱུན་ཆད་མེད་པ་དང༌། །
ཐུགས་ཀྱི་བཞེད་དོན་མཐའ་དག་ལྷུན་འགྲུབ་ནས། །
ཕྲིན་ལས་ནམ་མཁའི་ཁྱོན་དང་མཉམ་གྱུར་ཅིག།
སྤྱི་ལོ་༢༠༡༢ལོའི་ཟླ་༩ཚེས་༣༠ཉིན་འཁྱམས་པོ་རིག་ཕྲིན་ནས་ནང་ཆེན་
ཤར་མདའ་རུ་བྲིས། །



མཐོ་སྒང་གི་ཟླ་བ་དཀར་པོ་སླར་ཡང་དྲན་པ།
བསོད་ནམས་དཔལ་བཟང་། ཁམས་པ་དགོན།
མདཔལར
མཛེས་མཛེས་ཆུ་སྐྱེས་བཞད་པའི་གདན་གྱི་སྟེང་། །
ལྡེམ་ལྡེམ་སྐུ་ཡི་གར་སྟབས་བསྒྱུར་དང་ལྷན། །
ལེགས་ལེགས་ཆོས་ཀུན་དབྱངས་སུ་གྱེར་མཁས་མས། །
སྙན་སྙན་ངག་གི་དངོས་གྲུབ་བདག་ལ་སྩོལ། །
མང་མང་བཀའ་དྲིན་བསྐྱང་བའི་མཁན་ཆེན་རྗེ། །
ཡང་ཡང་ཡིད་ཀྱི་སྣང་ངོར་འཆར་ཐེངས་རེར། །
དད་དད་སྙིང་ནས་གསོལ་བ་འདེབས་དང་ལྷན། །
དྲན་དྲན་གདུང་དབྱངས་ཚིག་གསུམ་དབང་མེད་ཤོར། །
འཛུམ་འཛུམ་ཆུ་སྐྱེས་བཞད་འདྲའི་ཞལ་སྒོ་ནས། །
ལྷང་ལྷང་ལེགས་བཤད་ཆོས་ཀྱི་མགུར་མ་རེས། །
ལེགས་ལེགས་གཏན་བདེའི་དཔལ་ལ་སྦྱོར་བའི་གཉེན། །
དྲན་དྲན་མཁན་ཆེན་བླ་མ་སླར་ཡང་དྲན། །
ཟབ་ཟབ་མདོ་དང་སྔགས་ཀྱི་དགོངས་པའི་དོན། །
ངན་ངན་རྟོག་བཟོ་ངན་པས་མ་སླད་པར། །
མཚར་མཚར་རིགས་པའི་ལམ་ནས་བཀྲལ་མཛད་པའི། །
དྲན་དྲན་མཁན་ཆེན་བླ་མ་སླར་ཡང་དྲན། །
82



མང་མང་གནའ་དེང་རིག་པའི་གཞུང་ལུགས་རྣམས། །
གསལ་གསལ་མཁྱེན་པའི་སྤྱན་གྱིས་ལེགས་གཟིགས་ནས། །
ཡང་ཡང་འཁོར་གྱི་ཚོགས་ལ་གདམས་མཛད་པའི། །
དྲན་དྲན་མཁན་ཆེན་བླ་མ་སླར་ཡང་དྲན། །
དུང་དུང་བརྩེ་བའི་ཤུགས་ཀྱིས་ཉེར་སྐུལ་བའི། །
ལྷང་ལྷང་ལེགས་བཤད་ཆོས་ཀྱི་གསུང་དབྱངས་རེས། །
འཐིབ་འཐིབ་བློ་ཡི་མུན་པ་སེལ་མཛད་པའི། །
དྲན་དྲན་མཁན་ཆེན་བླ་མ་སླར་ཡང་དྲན། །
༡
ལེགས་ལེགས་ཡོན་ཏན་ཀུན་རྫོགས་བླ་མ་རྗེ། །
བརྟན་བརྟན་གསང་གསུམ་གཡོ་བ་མེད་བཞིན་དུ། །
བཟང་བཟང་མཛད་ཕྲིན་ཉིན་མོར་བྱེད་པའི་འོད། །
མང་མང་འགྲོ་བའི་ཁམས་ཀུན་ཁྱབ་པར་སྨོན། ། །
ཞེས་མགོན་པོ་གང་གི་ཞལ་གསུང་གཙུག་ཏུ་མཆོད་པའི་སྐལ་བཟང་
ཅན་ཁམས་གྲྭ་བསོད་ནམས་དཔལ་བཟང་ནས་༢ ༠ ༡ ༣༤༢ ཉིན། ། ། །



སྟག་སེང་ཁྱུང་འབྲུག་དང་སྦྱར་བའི་བསྟོད་ཚིག
བཟོད་པ་རྒྱ་མཚོ། གསང་སྔགས་ཆོས་གླིང་དགོན།
མཐའ་བྲལ་ལྟ་བའི་ནགས་ཀླུང་ཡངས་པོ་ནས། ། །
མི་འཇིགས་གད་རྒྱངས་ཕྱོགས་བཅུར་སྒྲོག་པ་ལས། །
རྒོལ་ངན་ཝ་སྐྱེས་ཚོགས་རྣམས་འཇོམས་མཛད་པའི། །
བཤེས་གཉེན་ནགས་ཀྱི་ཤྭ་བས་དགེ་ལེགས་སྩོལ། །
རྣམ་དཔྱོད་གཡུ་རལ་སྟུག་པོ་རབ་བསིགས་ནས། །
འཆད་རྩོད་རྩོམ་པའི་ང་རོ་སྒྲོག་དང་ལྷན། །
ཐུབ་བསྟན་གངས་ཀྱི་རི་བོ་གནས་བཅའ་བའི། །
བཤེས་གཉེན་གདོང་ལྔའི་དབང་པོས་དགེ་ལེགས་སྩོལ། །
སོ་སོར་ཐར་བའི་ལྷ་ལམ་ཡངས་པའི་ངོས། །
བྱམས་དང་སྙིང་རྗེའི་གཤོག་ཟུང་ལེགས་བརྐྱངས་ནས། །
གཏན་བདེ་བྱང་ཆེན་གནས་ལ་བསྐྱོད་མཛད་པའི། །
བཤེས་གཉེན་མཁའ་ལྡིང་དབང་པོས་དགེ་ལེགས་སྩོལ། །
a



ཕྱག་ཆེན་ལྟ་བའི་ཟེ་བ་གྱེན་དུ་འཕྱུར། །
བཀའ་གདམས་བློ་སྦྱོང་ནོར་བུ་ལག་ཏུ་བཟུང་། །
སྲིད་གསུམ་འཁོར་བའི་གྲོང་ནས་འཕུར་མཛད་པའི། །
བཤེས་གཉེན་དབྱར་སྐྱེས་དབང་པོས་དགེ་ལེགས་སྩོལ། །
རྒྱལ་བསྟན་སྤྱི་དང་ཁྱད་པར་དབྱར་རྔ་པའི། །
བསྟན་པའི་གསལ་བྱེད་མཁན་ཆེན་ཡིད་བཞིན་ནོར། །
ཕྲིན་ལས་ཟེར་བརྒྱ་ཕྱོགས་བཅུར་ཁྱབ་པ་དང་། །
འགྲོ་བའི་གདུང་བ་སེལ་བའི་སྒྲོན་མེར་ཤོག ། །
ཅེས་པ་འདི་ནི་མཁན་ཆེན་ཡིད་བཞིན་གྱི་ནོར་བུ་ངག་དབང་
དབྱངས་ཅན་ལུང་རིགས་སྨྲ་བའི་ཉི་མ་འམ་ཁྱབ་བདག་འཁོར་ལོའི་
མགོན་པོ་བསྟན་པ་རབ་རྒྱས་ཀྱི་ཞབས་རྡུལ་སྤྱི་བོར་ལེན་པའི་སྐལ་
བཟང་ཐོབ་པ་དཔལ་ལྷས་བསྟན་ཀྱི་རི་བོ་འོག་མིན་གསང་སྔགས་ཆོས་
གླིང་གི་བཙུན་པ་བཟོད་པ་རྒྱ་མཚོ་ནས་གསོལ་བ་རྩེ་གཅིག་ཏུ་བཏབ་
པའོ། །
85



བསྟན་པའི་གསལ་བྱེད་གང་ལ་བསྔགས་པ།
རྨ་སེང་འཁྱམ། ཨ་མདོ།
གངས་ཅན་ནང་བསྟན་གསལ་བར་མཛད་པ་ལ། ། །
མཁས་མཛངས་གང་ཆར་འགྲན་ཟླ་དང་བྲལ་བ། །
པད་དཀར་ལྟར་བསྔགས་བསྟན་པ་རབ་རྒྱས་གང་། །
བདག་ཅག་གཟུར་གནས་རྣམས་ཀྱིས་ནམ་ཡང་བསྔགས། །
བསྟན་པའི་མཛོད་འཛིན་དམ་པའི་མགོན་བསྟེན་ནས། །
བསྟན་སྙིང་ཟབ་དོན་ཐུགས་ཀྱི་རྒྱན་དུ་བསུས། །
བསྟན་འཛིན་ཡོངས་ལ་ཆོས་ཀྱི་ཕ་འབབ་སྩལ། །
བསྟན་པ་རབ་ཏུ་རྒྱས་པའི་མགོན་དེར་འདུད། །
བདག་ཅག་སྟོན་པའི་རྣམ་ཐར་ཁྱེད་ལས་མཐོང་། །
བདག་ཅག་བསྟན་པའི་རྣམ་བཞག་ཁྱེད་ལས་ཐོས། །
བདག་ཅག་འཕགས་པའི་རྣམ་རོལ་ཁྱེད་ལ་དུང་། །
བདག་ཅག་རིག་པའི་རྣམ་དཔྱོད་ཁྱེད་ལས་འཁྲུངས། །
བཀའ་བརྒྱུད་བརྒྱུད་འཛིན་ཆེ་བཞི་མཆོག་བརྒྱད་དང་། །
བཀའ་བརྒྱུད་སྤྱི་མེས་མར་མི་དྭགས་གསུམ་དང་། །
བཀའ་བརྒྱུད་ཡང་མེས་ཏིལ་ནཱ་མི་ཏྲིའི་བཀའ། །
བཀའ་བརྒྱུད་བླ་མའི་གདམས་པ་ཁྱེད་ལ་མངའ། །
86



འཆད་པའི་འོ་མཚོ་ཤེས་ལྡན་ཡིད་ལ་འཇོ། །
རྩོད་པའི་མེ་ཆར་ཕས་རྒོལ་སྙིང་ལ་གཟི། ། །
རྩོམ་གྱི་རོལ་མོ་སྐལ་ལྡན་སྙིང་ལ་འཇེབས། །
མཁས་པའི་ལས་གསུམ་ཁྱེད་ཀྱི་རྒྱུན་ལ་ཚེ། །
ཕར་ཕྱིན་དྲུག་གི་ཕ་མཐར་ཁྱེད་རང་ཕྱིན། །
འཕགས་ནོར་བདུན་གྱི་འབྱོར་བ་ཁྱེད་ཀྱི་ནོར། །
འཕགས་ལམ་བརྒྱད་ཀྱི་ཡན་ལག་ཁྱེད་ཀྱི་ལམ། །
འཕགས་མཆོག་ཕྱག་ཆེན་གླིང་པ་མི་ཡི་མཆོག །
༥
༦E
བསྟོད་པར་མི་འོས་པ་ལ་བསྟོད་པ་ནི། །
བསྟོད་ཅིང་བསྔགས་པར་བྱ་བའི་ལས་མིན་ཀྱང་། །
བསྟོད་འོས་བཤེས་གཉེན་དམ་པའི་ཡོན་ཏན་ཆར། །
བསྟོད་པའི་སྐལ་བཟང་བྱུང་བ་སྐལ་བའི་རྒྱན། །
འོན་ཀྱང་རྨོངས་བུ་འཁྱམ་པོ་འུར་ཟིང་ཁྲོད། །
ཤར་གྱིས་བྲིས་པའི་ཚིགས་བཅད་འདི་དག་ཁྲོད། །
ནོངས་པ་གང་མཆིས་མཆེད་དང་གྲོགས་ཀྱི་ཁྲོད། །
མཐོལ་ཅིང་འཆགས་སོ་དགོངས་ཆེན་ཆོས་དབྱིངས་ཁྲོད། །
ཅེས་པ་མགོན་དེའི་བཀའ་དྲིན་ཡིད་ལ་འཁོར་ནས་མདོ་སྨད་རྨ་
འགྲམ་གྱི་གནས་ཆེན་ལོ་རྡོ་རྗེ་བྲག་ཏུ༢༠༡༣/༣/༣ཉིན་བྲིས་པ་དགེ་ལེགས་འཕེལ
-
-
-



དགེ་བའི་བཤེས་གཉེན་དམ་པ་མཁན་ཆེན་
བསྟན་པ་རབ་རྒྱས་མཆོག་ལ་ཅུང་ཟད་
བསྔགས་པ་སྐྱེ་ལྔའི་རང་སྒྲ།
བསྟན་འཛིན་རྒྱ་མཚོ། གུ་ཕུ་དགོན།
སྡུག་བསྔལ་འཛིན་ཁྲིས་གཏམས་པའི་ངོམ་ནག་མཚོར། །
དགེ་བའི་གྲུ་ཞིག་སྲིན་མོའི་ལག་ཆུད་གང་། །
ཐར་མཆོག་ཉམས་དགའི་གྲོང་དུ་ལེགས་སྐྱེལ་བའི། །
བཤེས་གཉེན་ཅང་ཤེས་རྒྱལ་པོར་གུས་པས་འདུད། །
གང་གི་མཛེས་སྡུག་མཚན་དཔེའི་ཀི་ལ་ཤ། །།
ཕུན་ཚོགས་ལེགས་བྱས་སྣང་བས་གསལ་མ་ཐག །
སྐྱེ་བར་གོམས་པའི་དད་བརྩོན་ཆུ་བོའི་རྒྱུན། །
ལྔ་རིག་སྐྱེད་ཚལ་མཛེས་པའི་ཕྱོགས་སུ་བཞུར། །
དེ་ཚེ་ཆུ་ཤེལ་ལྷུན་པོའི་ཕྲེང་བསྟར་བའི་། །
ཆོས་ཀྱི་ཞིང་འདིའི་བཤེས་གཉེན་རྣམ་མང་དང་། །
ཁྱད་པར་མཁན་ཆེན་བསམ་འཕེལ་ནོར་བུའི་དབང་། །
ཡན་ལག་མཆོག་གི་རྒྱུན་དུ་ཀུན་ནས་མཛེས། །
དྭངས་བསིལ་བཅུ་ཕྲག་རིག་པའི་ཆུ་ཀླུང་འབུམ། །
ཁྱེད་ཐུགས་མཁྱེན་པའི་ཆུ་གཏེར་ཡངས་པ་རུ། །
88



སྔ་ནས་འབབ་པར་གོམས་པའི་མཐུ་བརྟས་པས། །
བརྩོན་པའི་རླབས་ཕྲེང་སྤེལ་ལ་འགྲན་པ་བཞིན། །
རྣམ་དག་བསླབ་གསུམ་གཙང་མའི་འདབ་སྦུབས་སུ། །
སྨོན་འཇུག་གེ་སར་བཞད་པའི་དོག་པ་ལ། །
གསང་ཆེན་དྲི་བསུང་འཐུལ་བའི་ཨུ་དུམ་ཝར། །།
ཐུབ་བསྟན་སྨན་ལྗོངས་མཛེས་པའི་རྒྱན་དུ་བཞད། །
དེར་ནི་འཆད་རྩོད་རྩོམ་པའི་ཟིལ་དངར་ལ། །
རིན་བྲལ་ལེགས་བཤད་བཅུད་ཀྱིས་ཕྱུག་པ་ཡི། །
དྲི་མེད་རིགས་ལམ་དྲང་པོས་རོ་བདའ་བས། ། །
སྐལ་བཟང་བུང་པའི་ཚོགས་རྣམས་བོས་པ་བཞིན། །
C
བརླིང་ལ་གཏིང་ཟབ་པུཎྜ་རི་ཀའི་གཞུང་། །
འཛིན་པའི་བློ་ཆེན་གླིང་འདིར་ཉིན་སྐར་བཞིན། །
གྱུར་དེའི་སླར་ཡང་ཉིད་ལ་ཐིམ་ཉེ་བར། །
རྒྱ་ཆེར་སྤེལ་ལ་མཛད་ཕྲིན་ཡར་ཟླའི་སྤུན། །
ཆོས་བརྒྱད་འདོད་ལྷའི་བུ་མོའི་ཟུར་མིག་གིས། །
བསྟན་འཛིན་ཕལ་ཆེར་རྒྱ་ཟོང་བྲིམ་པའི་སྐབས། །
ཆེར་བསྙེམས་རྒྱ་བོད་གང་གིས་མ་འཁུགས་པར། །
བག་ཡངས་ཉམས་དགའི་དབེན་གནས་ལྷོད་པོར་བསྟི། །
D



ཕུར་བུས་བློ་བྱིན་ཆུ་ལྷས་ལྕེ་རྩལ་ཞིང་། ། ་
སྒྲ་དབྱངས་ལྷ་མོས་ངག་གི་དཔལ་སྟེར་ཡང་། །
ཁྱེད་ཀྱི་གསང་གསུམ་འགྲན་པར་མ་ནུས་འདིས། །
བརྟན་པའི་འཁོར་ལོ་ལས་གཞན་ངས་མ་དམིགས། །
དེ་ཕྱིར་སྐྱེ་དང་སྐྱེ་བའི་ཕྲེང་བ་ཀུན། །
སྐྱེས་མཆོག་ཁྱེད་ཀྱི་ཞབས་རྡུལ་པདྨོའི་དཔལ། །
བདེ་ཆེན་འཁོར་ལོའི་དཔྱིད་དུ་བཀོད་བཞིན་དུ། །
དོན་གཉིས་ལྷུན་འགྲུབ་དགེ་མཚན་འབར་གྱུར་ཅིག །
སྲིད་ཞིའི་བདེ་འབྱུང་དཀོན་མཆོག་རྒྱ་མཚོ་དང་། །
མི་ཤིགས་རྡོ་རྗེའི་དཔལ་སྦྱིན་ཚེ་ལྷ་གསུམ། །
དྲང་སྲོང་བདེན་ཚིག་གྲུབ་པའི་མཐུ་བྱིན་གྱིས། །
སྐྱེ་དགུའི་མགོན་དུ་ཞབས་ཟུང་རྟག་བརྟན་སྨོན། །
ཞེས་མཁན་ཆེན་མཆོག་གི་ཆེ་བའི་ཡོན་ཏན་ལ་ཅུང་ཟད་བསྟོད་པ་
འདི་ནི་ཁེར་འཁྱམས་པ་བསྟན་འཛིན་རྒྱ་མཚོས་ཁྲ་ཆེན་དབེན་ཁྲོད་དུ་
གཅིག་པུར་གནས་སྐབས་ཤིག་ལ་པྲལ་བྲིས་སུ་བསྟར་བའོ། ། སརྦ་ཛཡནྟུ། །



དྲན་མགུར་འོ་མཚོའི་རླབས་ཕྲེང་། །
དཀོན་མཆོག་བསྟན་འཛིན། ནག་ཆུ།
མ་ཁས་བཙུན་བཟང་པོའི་རྒྱན་ཚམཛེས་ཤིང་རྐང་གཉིས་ཀུན་གྱི་མགོན་ག་ཅིག་པུ། །
རིས་མེད་འགྲོ་ལ་བརྩེ་བས་སྐྱང་ཞིང་ཀུན་རྨོངས་མ་རིག་མུན་པའི་གཉེན །
རབའབྱམས་ཤེས་བྱའི་གནས་ལུགས་རྟོགས་ཤིང་མཚུངསམེད་སགསུམ་འགྲོ་བའི་མགོན།།
མཁན་ཆེན་བླ་མའི་ཞབས་རྡུལ་མེ་ཏོག་ཛ་ལེན་དྷ་རའི་རྒྱན་དུ་རོལ། །
.
རྣམ་དག་ཚུལ་ཁྲིམས་ནོར་འཛིན་ར་བ་རུ། །
དྲི་མེད་བསླབ་བ་གསུམ་གྱི་རྩ་བ་བརྟན། །
མང་ཐོས་སྡེ་སྣོད་རིག་པའི་ལོ་འདབ་འབྱེད། །
དྲན་དབང་ཡོངས་འདུ་ས་བརྟོལ་སྙིང་ནས་དྲན། །
འཆད་ན་ཛ་ཧུའི་བུ་མོའི་ཆུ་རྒྱུན་འབབས། །
རྩོད་ན་ལུང་དང་རིགས་པའི་མེ་ཆར་རྡོལ། །
རྩོམ་ན་མཚོ་བྱུང་མ་ཡི་གསུང་དབྱངས་འགྲན། །
དམ་པའི་ངང་ཚུལ་མངའ་བའི་བཤེས་གཉེན་དྲན། །



ཐོས་པའི་མཐའ་རྒྱ་ནམ་མཁའི་མུ་ཁྱུད་རྒལ། །
བསམ་པའི་སྒྲོ་འདོགས་གཉིས་འཛིན་སྒོང་རྒྱུ་ཞིག །
སྒོམ་པའི་རོ་མཆོག་ཟག་མེད་བདུད་རྩི་རོལ། །
རིམ་གཉིས་རྟོགས་པས་ཕྱུག་པའི་མཁས་དབང་དྲན། །
མཁྱེན་པའི་རྣམ་དཔྱོད་ལྷ་ཡི་རྫིང་རིང་ངོར། །
བརྩེ་བའི་ཐུགས་རྗེའི་ཆ་ཤས་ཡོངས་སུ་རྫོགས། །
ནུས་པའི་འོད་ཀྱིས་འགྲོ་བློའི་མུན་པ་སེལ། །
མཁས་པའི་མཚན་སྙན་གོ་ལའི་ཁྱོན་དུ་གྲགས། །
བཙུན་པའི་ཞི་དུལ་ཉེ་བར་འཁོར་ལ་འགྲན། །
བཟང་པོའི་རྣམ་དཔྱོད་ཆུ་གཏེར་ཀློང་ལས་ཟབ། །
དམ་པའི་ཚུལ་དགུ་མངའ་བའི་མཁས་དབང་དྲན། །
བཅུ་ཕྲག་རིག་གཞུང་ནོར་བུའི་ལྡིང་ཁང་དུ། །
མདོ་རྒྱུད་མན་ངག་ཟབ་མོའི་གཏེར་ཆེན་འཁྱིལ། །
སྤངས་རྟོགས་ཡོན་ཏན་འོད་རྣོན་རབ་ཏུ་འཚེར། །
གངས་ལྗོངས་རྒྱལ་བསྟན་ཉི་གཞོན་སྙིང་ནས་དྲན། །



ལྡོག་མེད་ངེས་འབྱུང་ཟབ་མོའི་ཆུ་འཛིན་འཁྲིགས། །
བཟོད་མེད་བྱམས་དང་སྙིང་རྗེའི་རྔ་བསང་སྒྲོགས། །
དད་པའི་གློག་འཁྱུག་མོས་གུས་གྲུ་ཆར་འབབས། །
མཁས་དབང་དབྱར་གྱི་དབང་པོ་བདག་གི་མགོན། །
མཐའ་ཡས་ཤེས་བྱའི་ལྷ་ལམ་ཡངས་པོ་རུ། །
མཁས་དབང་རྒྱུ་སྐར་ཕྲེང་བ་བསྐོར་བའི་དབུས། །
མཁས་གྲུབ་བྱེ་བའི་དབུས་ན་ལྷམ་མེ་བ། །
མཁས་མཆོག་སྨྲ་བའི་ཟླ་བ་ཀུ་མུད་གཉེན། །
སྤྲོས་བྲལ་ལྟ་བའི་འོ་མཚོ་འཁྱིལ་བ་ལས། །
ཟག་མེད་ཆོས་སྐུའི་རིན་ཆེན་རྡུལ་མང་བརྩེགས། །
ཐུན་མིན་ཁྱད་ཆོས་གོ་ཟབ་ཉི་ཟླས་རྒྱན། །
མཁན་ཆེན་རི་རྒྱལ་ལྷུན་པོ་སྙིང་ནས་དྲན། །
འཆད་རྩོད་རྩོམ་པའི་གཡུ་རལ་མཁའ་ལ་བསིག །
ལུང་རིགས་མན་ངག་ཟབ་མོ་ངར་སྐད་ཀྱིས། །
ཕལ་རྒོལ་ཝ་སྐྱེས་ཚོགས་རྣམས་འཇོམས་མཛད་པ། །
མཁས་དབང་གདོང་ལྔ་པ་དེ་སླར་ཡང་དྲན། །



དྲི་མེད་རྣམ་དཔྱོད་མཐའ་ཡས་ཀུན་གསལ་ངོས། །
ལུང་རིགས་གཉིས་ཀྱི་གློག་ཞགས་རབ་འཁྱུགས་ཤིང་། །
རིགས་ལམ་གནམ་ལྕགས་ཐོག་གི་མདའ་མོ་འདིས། །
ཕས་རྒོལ་གླང་པོ་འབུམ་གྱིས་ཀླད་པ་འགེམས། །
མཐའ་བྲལ་ལྟ་བའི་ནོར་འཛིན་ཡངས་པོའི་ཁྱོན། །
ཁས་ལེན་ཀུན་བྲལ་ལྟ་གྲུབ་ཁྱད་འཕགས་དོན། །
དབུ་འགྲེལ་སྐལ་བཟང་སྣང་བྱེད་ཤར་བ་ཡིས། །
ལྟ་ངན་འབྱུང་བྱའི་མིག་ལ་མུན་པ་བྱིན། །
སྙིགས་ལྔའི་སྨག་རུམ་འཁྲིགས་པའི་དུས་མཐའ་འདིར། །
བསྟན་འཛིན་ཕལ་ཆེར་སྣུམ་ཆེན་རྒྱུ་ཡིས་བསླུས། །
གང་ཉིད་རིས་མེད་བརྩེ་བས་གདུལ་བྱ་ལ། །
མདོ་སྔགས་གཞུང་བརྒྱ་འབྱེད་པ་ཨེ་མ་རྨད། །
རྣམ་དག་ལྷག་བསམ་བཟང་པོའི་ཕྱག་ཟུང་གིས། །
རྣམ་དཀར་བཀའ་བརྒྱུད་རྒྱལ་དར་མཁའ་ལ་བསྒྲེངས། །
ཕྲག་དོག་རླུང་དམར་དྲག་པོ་འཚུབ་ན་ཡང་། །
གཡོ་མེད་བརྟན་པ་མཛད་དེ་ཨེ་མ་རྨད། །



འཇམ་དབྱངས་དངོས་བྱོན་མཁས་དབང་ཤཱ་ས་ཡིས། །
རིས་མེད་བརྩེ་བས་བསྐྱང་བའི་གདུལ་བྱ་ལ། །
འཆད་རྩོད་རྩོམ་གྱི་གྲུ་ཆར་འབབས་པའི་སྐབས། །
བློ་དམན་བདག་ཀྱང་མྱོང་བའི་བསྐལ་བཟང་རྙེད། །
བཀའ་དྲིན་མཚུངས་མེད་དཔལ་ལྡན་བླ་མ་ཡིས། །
བཀའ་བཟང་ཞལ་གདམས་བསླབ་བྱ་གནང་བ་རྣམས། །
བཀའ་འབངས་ཕྱོགས་མེད་འཁྱམས་པའི་སློབ་མ་དེས། །
བཀའ་དྲིན་བརྗེད་མེད་ནམ་ཡང་གསལ་ལེ་དྲན། །
བཀའ་བརྒྱུད་གཙུག་རྒྱན་མཁན་ཆེན་བླ་མ་ཡི། །
བཀའ་འབངས་ཐ་ཤལ་དཀོན་མཆོག་བསྟན་འཛིན་གྱིས། །
བཀའ་དྲིན་མཚོན་བྱེད་ལྷ་རེག་དཀར་པོའི་ཚབ། །
བཀའ་བརྒྱུད་བཤད་སྒྲུབ་གླིང་དུ་བྲིས་པ་དགེ །
༢༠༡༣/༧/༡༨



མཁས་དབང་བསྟན་པ་རབ་རྒྱས་ལ་ཕུལ་པའི་
དག་རིག་དཔྱདས་ཀྱི་སྒྱུ་འཕྲུལ།
དགའ་ཆུང་། ནང་ཆེན།
སྟོན་ཀའི་ཟླ་ཐལ་དགོད་པ་ལས། །
བྱུང་པའི་མཚན་དཔེ་གསལ་རྫོགས་པ། །
མཚོ་སྲས་རིག་པའི་རྒྱལ་མོ་དེས། །
ངག་ལ་དབྱངས་ཀྱིས་བཀྲ་ཤིས་སྒྲུབས། །
བསྟན་པ་རྒྱ་མཚོའི་གོས་ཅན་དེ། །
རབ་རྒྱས་ལུང་རིགས་འོད་སྟོང་གིས། །
གསལ་བའི་ལེགས་མཛད་མེས་པོ་ཆེ། །
ཀུན་རིག་འཕྲུལ་གྱི་བྱེད་པོ་རྒྱལ། །
གང་གི་མཚན་སྙན་ཚངས་པའི་དབྱངས། །
སྒྲ་འཛིན་བཅུད་དུ་ལྷུང་བ་ཡིས། །
རྨ་བྱས་ཐོས་པའི་འབྲུག་སྒྲ་དེ། ། །
མི་སྡུག་དབྱངས་ཀྱི་ཟླ་རུ་སྦྱར། ། .
གྲགས་པ་དོན་དང་ལྡན་པ་ཡི། །
མཁྱེན་དཔྱོད་ཛམྦུའི་ཆུ་གསེར་དེ། །
ཀུན་བཟོད་ནོར་གྱི་བློ་གྲོས་མས། །
ཁྱོགས་ལ་ཡིད་ཀྱི་སོམ་ཉི་འཛིན། །
96



དེང་གི་མཁས་བླུན་ཕལ་མོ་ཆེའི། །
བློ་ཡི་ར་བར་མ་ཆུད་པའི། །
ལྔ་ཕྲག་རིག་པའི་ཉིད་བཅུད་དག །
ཞལ་གྱི་སྒྲོས་སུ་ལྷམ་མེར་འཛུམ། །
ཚུལ་དགུའི་ཡོན་ཏན་ནོར་བུའི་དཔྱ། །
རྒྱབ་ཏུ་ཁུར་བའི་ས་སྲུང་དབང་། །
ཐལ་དཀར་མཆེ་བ་དྲུག་ལྡན་ཞིག །
ལྔ་རིག་ཚལ་ན་བདེ་བར་རྒྱུ། །
མ་སྦྱངས་མཁས་པའི་རལ་རྩེ་ལས། །
འོངས་མིན་ཤེས་རིག་གངྒའི་ཆབ། །
རྣམ་དཔྱོད་སྐལ་ལྡན་ཤིང་རྟ་ཡིས། །
དུས་ཀྱི་མཐར་ཡང་ཉེ་བར་དྲངས། །
ཐུབ་གསུང་ཡན་ལག་བརྒྱད་ལྡན་ཆུ། །
དོགས་པ་མེད་པ་འཐུང་པ་ཡིས། །
རིག་པའི་ཆུ་གཏེར་ན་དར་ཞིང་། །
ཀླུ་དབང་གཉིས་པའི་མཛོད་དུ་གྲུབ། །
ལུང་རིགས་རྩལ་ཁ་རྫོགས་པ་ཡི། །
དགའ་བྱེད་འཕྲུལ་གྱི་རཱ་མ་ཎས། །
ལོག་རྟོག་ཤ་རྗེན་ཟ་བའི་དཔུང་། །
འགྲན་པའི་སྤོབས་པ་དབྱིངས་སུ་གཞིལ། །



མཁྱེན་རབ་ཐུགས་ཀྱི་གསང་བའི་རྒྱུ། །
ཡོངས་གྲོལ་རྐང་པའི་འགྲོས་གཅིག་གིས། །
ཤེས་བྱའི་ཕ་མཐར་ལེགས་ཟླུམ་པས། །
དུས་ཀྱི་ཁྱབ་འཇུག་གཉིས་པར་བཞེངས། །
ལུང་རྟོགས་ཆོས་ཚུལ་སྲིད་པའི་མིག །
ཆུ་ལྷའི་མལ་དུ་བཞུད་དོགས་ཏེ། །
སྙིང་སྟོབས་ཞོ་འཐུང་རུས་པ་ཡིས། །
སྔོ་བསངས་བུ་མོའི་རྒྱན་དུ་དྲངས། །
ཁྱད་པར་དྭགས་བསྟན་སྲོག་གི་རྒྱུན། །
ཐབས་གྲོལ་གསང་བ་རྒྱན་གྱི་ཕུལ། །
བློ་གྲོས་ཐུགས་ཀྱི་བུམ་བཟང་དུ། །
རོལ་བའི་རྒྱལ་ཐབས་མངའ་དབང་བརྙེས། །
གོང་མའི་ཉམས་དང་རྟོགས་པ་ལས། །
བྱུང་བའི་མན་ངག་ག་བུར་ཆབ། །
ཕངས་མེད་འགྲེམ་པའི་ཆོ་ག་མཁན། །
དུས་ཀྱི་དྲང་སྲོང་ལྷུན་གྱིས་གྲུབ། །
ཆེན་པོའི་མིང་གི་ཅོད་པན་དེ། །
བཅོས་མའི་ཟོལ་གྱིས་མ་བླངས་པར། །
ཐོས་བརྩོན་དཔུང་པའི་ཤེད་མོང་གིས། །
རིགས་པའི་ས་ཆེན་བཏེགས་འདིས་ཀྱང༌། །
98



དེ་སྐད་རིག་བྱེད་དབྱངས་ཀྱི་འཕྲུལ། །
སྙན་ཚིག་རབ་དགའི་རྒྱུད་མང་དེ། །
རིགས་མཐུན་བུ་ཡི་བགོ་སྐལ་དུ། །
ལན་གཅིག་བརྡུང་བའི་ཆོ་ག་བརྩམས། །
ཞེས་པ་འདིའང་གྲོང་ཁྱེར་ཆེན་པོ་ཁྲང་ཁྲུན་གྱི་ཤར་བྱང་དགེ་ཐོན་སློབ་ཆེན་ གྱི་
གླིང་ག་ཞིག་ནས་མྱུར་སྟབས་སུ་བྲིས་ཏེ་ཕུལ། །༢༠༡༣/༨/༣



མཁན་ཆེན་བསྟན་པ་རབ་རྒྱས་ལ་བསྟོད་པ་
སྙིང་དབུས་ཀྱི་རང་སྒྲ།
སྤྲུལ་ཕུན་ཚོགས་ཉི་མ། -
དཀར་གསལ་ལང་ཚོས་མཛེས་ཤིང་རྒྱུན་པའི་སྐུ། །
གསུང་གསང་ཚངས་པའི་དབྱངས་ལ་འགྲན་པའི་ཟླ། །
ཐུགས་བརྩེས་མ་གྱུར་འགྲོ་ལ་རྗེས་ཆགས་པ། །
དབྱངས་ཅན་ལྷ་མོས་ངག་རིག་སྤོབས་པ་སྩོལ། །
ཤེས་བྱའི་རྣམ་དཔྱོད་ལྷ་ལམ་ཡངས་པོ་རུ། །
ཐུགས་བསྐྱེད་རྣམ་དཀར་ཟླ་བའི་འོད་མདངས་ཅན། །
མཁའ་མཉམ་འགྲོ་བའི་དོན་དུ་སྐུར་བཞེངས་པ། །
སྐྱབས་རྗེ་མཁན་ཆེན་བསྟན་པ་རབ་རྒྱས་རྒྱལ། །
སྙིགས་མ་ལ་ལྔ་ཡི་མ་རིག་མུན་པའི་ཁྲོད། །
ལུང་རྟོགས་ཉི་གཞོན་འགྲན་ལ་ཟླ་མེད་པ། །
སངས་རྒྱས་བསྟན་པའི་པདྨ་ཁ་འབྱེད་པའི། །
མཁས་མཆོག་ལུང་རིགས་སྨྲ་བའི་ཉི་མར་བསྟོད། །
100



སྐུ་ལ་ཆོས་གོས་གསུམ་གྱིས་རབ་རྒྱུན་ཅིང་། །
གསུང་དབྱངས་སྡེ་སྣོད་མཛོད་ལ་མངའ་དབང་བསྒྱུར། །
བསླབ་གསུམ་རིན་ཆེན་རྒྱུན་གྱིས་སྤྲས་པའི་ཐུགས། །
མཁན་ཆེན་ཡིད་བཞིན་ནོར་བུར་སྙིང་ནས་བསྟོད། །
དེ་ལྟར་བསྟོད་པའི་དགེ་བ་ལུས་ཅན་རྣམས། །
ཁམས་གསུམ་འགྲོ་བའི་སྡུག་བསྔལ་ཀུན་ཞི་ནས། །
མཐར་ཐུག་རྫོགས་བྱང་ཐོབ་ཕྱིར་བསྔོ་བ་བཅས། །
མདོ་ཁམས་སྤྲུལ་མིང་ཕུན་ཚོགས་ཉི་མས་བྲིས། །
1 01



བསྟོད་ཚིག་དད་པའི་རླབས་ཕྲེང་། །
ཚུལ་ཁྲིམས་འོད་ཟེར། ཁང་ནེ་དགོན།
དགྱེས་ཞལ་བརྩེ་བའི་ཚེམས་ཕྲེང་དཀར་པོ་འགྲོ་ལ་བྱམས་པའི་འོད་ཆགས་མཛེས། །
ཞི་དུལ་བཙུན་པའི་སྤྱོད་པ་གཙང་མས་སྐལ་ལྡན་དད་པའི་ས་བོན་སྐྲུན། །
བྱིན་ཆགས་བརྗིད་པའི་སྐུ་ཡི་བཀོད་པར་བསླབ་གསུམ་རྒྱན་གྱིས་དམ་དུ་འཁྱུད། །
གངས་རིའི་ཁྲོད་ཀྱི་ཁྲིམས་ལྡན་དབུས་ནས་སྟོན་པ་ཁྱུ་མཆོག་ཁྱེད་ལ་གུས། །
ཟབ་གསང་ཆོས་ཀྱི་ལེགས་བཤད་འབུམ་ཁྲག་མགྲིན་པའི་དཔལ་ལས་བར་མེད་འཇོ། །
རྩོད་པའི་ཐལ་སྒྲས་རྒོལ་ངན་ལོག་སྨྲའི་ལྕེ་རྩེ་ཕྱུང་མ་ཐག་ཏུ་གཅོད། །
འཆད་རྩོད་རྩོམ་ལ་མངའ་དབང་བསྒྱུར་བའི་འཇིགས་མེད་སྨྲ་བའི་སྤོབས་པ་ཅན། །
བསིལ་ལྡན་ལྗོངས་ཀྱི་མཁས་པའི་ཁྲོད་ན་ལེགས་བཤད་སྨྲ་བའི་ཉི་མ་ཙམ། །
བརྒྱད་ཁྲི་བཞི་སྟོང་དགོས་འདོད་མ་ལུས་ཐུགས་ཀྱི་ཡེ་ཤེས་ཀློང་ནས་རྡོལ། །
ཇི་སྙེད་མཁྱེན་པའི་ཡེ་ཤེས་རབ་འབར་ཤེས་བྱའི་དཀྱིལ་འཁོར་མ་ལུས་གཟིགས། །
སྤྲོས་བྲལ་ཟབ་མོའི་གནད་ལ་དབང་པའི་ཇི་ལྟ་མཁྱེན་པའི་ཡེ་ཤེས་རྒྱས། །
རྒྱལ་བ་ཀུན་གྱི་མཁྱེན་རབ་གཅིག་བསྡུས་མཚུངས་མེད་དཔལ་ལྡན་བླ་མར་འདུད། །
ཐུགས་བརྩེས་ཉེར་དྲུངས་ཟབ་ཆོས་མདོ་རྒྱུད་མན་ངག་གྲུ་ཆར་སྙིལ་བའི་སྐབས། །
བློ་དམན་བདག་ཀྱང་ཅུང་ཟད་རོལ་པའི་སྐལ་བ་ལྡན་པས་ཧ་ཅང་སྐྱིད། །
འཆད་རྩོད་རྩོམ་གྱིས་ག་ཞན་རྒྱུད་གྲོལ་ཞིང་ཐོས་བསམ་སྒོམ་པས་རང་རྒྱུད་གྲོལ། །
མཁས་བཙུན་བཟང་པོའི་ཕྲིན་ལས་བརྡལ་བས་དྲན་པའི་དུང་བ་སྔར་ལས་ལྕི། །
ཁང་དགོན་ཆོས་གྲ་འོད་ཟེར་ནས་༢༠ ༡ ༣/༧/༡༨
15
102



ང་ཡི་སྙིང་དབུས་ཀྱི་བཤེས་གཉེན་དམ་པ།
ཀརྨ་ནོར་བུ། ཕྱག་ཆེན་གླིང་དགོན།
རྨད་བྱུང་ཕྲིན་ལས་འོད་ཀྱི་གཟི་མདངས་ཀྱིས། །
འགྲོ་བློའི་རྨོངས་པའི་དྲ་བ་ཡོངས་བསལ་ཕྱིར། །
ལུགས་གཉིས་སྲོལ་གྱིས་གདུལ་བྱ་སྐྱོང་མཛད་པའི། །
བཤེས་གཉེན་ཡིད་བཞིན་ནོར་བུར་སྙིང་ནས་འདུད། །
4.
ར་
བུ
，，
འདོད་ཡོན་སྒྱུ་མའི་རང་གཟུགས་རྔམ་ཆེ་ཡང་། །
ངེས་འབྱུང་འཕྲུལ་གྱིས་འཆིང་ཐག་ངང་བཅད་དེ། །
བསླབ་གསུམ་ཁྲིམས་གྱི་གཟི་བྱིན་རབ་འབར་བའི། །
ཀུན་མཁྱེན་བླ་མ་སྡོམ་ལྡན་བྱེ་བའི་རྒྱན། །
ངུར་སྨྲིག་མཚན་དཔེའི་ལང་ཚོ་སྐུ་ལ་རྫོགས། །
ལེགས་བཤད་འབུམ་གྱི་ཚངས་དབྱངས་གསུང་ལ་མངའ། །
རབ་འབྱམས་གཞུང་ལུགས་ཟབ་གནད་ཐུགས་སུ་འཁྱིལ། །
ཀུན་མཁྱེན་བླ་མ་ཚེ་རབས་གཏན་གྱི་སྐྱབས། །



ཇི་ལྟ་ཇི་སྙེད་མཁྱེན་པའི་རྩལ་ཆེན་རྫོགས། །
མཐའ་མེད་འགྲོ་བ་བརྩེ་ཆེན་ཞགས་པས་བཅིངས། །
མདོ་རྒྱུད་གདམས་མཛོད་ནུས་པས་ཧུབ་ཀྱིས་འཐུང་། །
ཀུན་མཁྱེན་བླ་མ་ས་གསུམ་སྐྱེ་དགུའི་མགོན། །
འཆད་པའི་དབྱར་རྔ་གདུལ་བྱའི་རྣ་བར་འཇེབས། །
རྩོད་པའི་ཐོག་མདས་ལོག་རྟོག་མགོ་བོ་བཅོམ། །
བརྩམས་པའི་ལེགས་བཤད་གོ་ལའི་ཁྱོན་ན་ལྡིར། །
ཀུན་མཁྱེན་བླ་མ་རྒྱལ་བ སྟན་གསལ་བའི་རྒྱན། །
བཅུ་ཕྲག་རིག་པའི་གཞུང་ལུགས་ཐོས་པས་གཞལ། །
ཟབ་གནད་སོ་སོའི་ཉིང་ཁུ་བསམ་པས་དཔྱད། །
གནས་ལུགས་གཉུག་མའི་རང་གཟུགས་སྒོམ་པས་གཟིགས། །
ཀུན་མཁྱེན་ཀློང་ཡངས་རབ་འབྱམས་གཏན་གྱི་སྐྱབས། །
ལེགས་བཤད་མཁས་པའི་ཡོན་ཏན་བརྗོད་མི་ལང་། །
བསླབ་གསུམ་བཙུན་པའི་དྲི་བསུང་ཕྱོགས་མཐར་འཐུལ། །
མཛད་ཕྲིན་བཟང་པོས་སྒྲུབ་བསྟན་གླིང་བཞིར་སྤེལ། །
ཀུན་མཁྱེན་བླ་མ་གྲུབ་མཆོག་གོང་མའི་རྒྱུན། །
1
:4



མདོར་ན་བཀའ་བཞི་བརྒྱུད་པའི་རིང་ལུགས་ཆེ། །
ཚུལ་བཞིན་འཛིན་ལ་གཞན་དྲིང་མི་འཇོག་པའི། །
ཐོག་མདའི་རིགས་པས་རང་གཞུང་རྨང་གཟུང་སྟེ། །
ཟབ་དོན་སྡེ་སྣོད་སྟོང་གི་གཏེར་ཁ་འབྱེད། །
དཔྱད་གསུམ་དག་པས་ཐུབ་པའི་དགོངས་དོན་རྟོགས། །
བརྒལ་བརྟག་མཚོན་ཆས་ཕས་རྒོལ་རྨང་ནས་གཞོམ། །
མཁྱེན་རབ་རྩལ་གྱིས་མདོ་རྒྱུད་ཉིང་ཁུ་བཞེས། །
འདི་ནི་ཁྱེད་ཀྱི་རྣམ་ཐར་སྡོམ་ཚིག་ལགས། །
ཀུན་མཁྱེན་ཁྱེད་ཀྱི་གསང་གསུམ་ཡོན་ཏན་ལ། །
ཆ་ཙམ་བསྟོད་པའི་རྣམ་དཀར་དགེ་བའི་མཐུས། །
སྐྱེ་བ་འདི་དང་ཚེ་རབས་ཐམས་ཅད་དུ། །
འབྲལ་མེད་ཐུགས་བརྩེས་རྗེས་སུ་འཛིན་པར་ཤོག །
ཅེས་པ་འདི་ཀུན་མཁྱེན་བླ་མའི་བྱིན་རླབས་ཀྱི་མཚན་ཁ་ཅུང་ཟད་ཐོབ་པའི་གྲྭ་
ཀརྨ་ནོར་བུ་འམ་འཇིགས་མེད་ལུང་རིགས་རྣམ་རྒྱལ་གྱིས་ཕྱག་ཆེན་གླིང་ནས་ཆུ་
སྦྲུལ་ལོའི་ས་ག་ཟླ་བའི་ཚེས་ ༡༥ ཉིན། །
105



༧སྐྱབས་རྗེ་མཁན་ཆེན་བསྟན་པ་རབ་རྒྱས་ལ་
དམ་པའི་ཚུལ་དགུའི་སྒོ་ནས་བསྟོད་པ་
སྐལ་བཟང་ཡིད་ཀྱི་སྒྲོན་མེ།
ཚེ་དབང་དོན་གྲུབ།
ཁང་ནེ་དགོན།
གང་གི་ལེགས་བཤད་ཟླ་བའི་བསིལ་ཟེར་རེས། །
སྙིང་གི་པདྨའི་ཚལ་དུ་འཕོས་མ་ཐག །
ཤེས་རབ་སྣང་བའི་འདབ་སྟོང་རྒྱས་མཛད་པའི། །
མཁན་ཆེན་ཡིད་བཞིན་ནོར་བུར་སྙིང་ནས་འདུད། །
སོ་ཐར་ཚུལ་ཁྲིམས་ས་གཞི་གཙང་མ་རུ། །
བྱང་སེམས་ལམ་གྱི་མྱུ་གུ་རབ་རྒྱས་ཏེ། །
གསང་བ་སྔགས་ཀྱི་འབྲས་བུ་གཡུར་ཟ་བའི། །
བསླབ་གསུམ་རྒྱན་གྱིས་མཛེས་ལ་དང་བས་བསྟོད། །
འཆད་ན་གསུང་རབ་རྒྱ་མཚོའི་དགོངས་པ་འགྲོལ། །
རྩོད་ན་རྒོལ་ངན་སྨྲ་བའི་ཁེངས་པ་བསྙིལ། །
རྩོམ་ན་མཚོ་བྱུང་ལྷ་མོའི་རྩལ་ལ་འགྲན། །
འཆད་རྩོད་རྩོམ་པ་དབང་ལ་དང་བས་བསྟོད། །
1 06



ཐོས་པ ས་ལྔ་ཟུང་རིག་པའི་གནས་ལ་སྦྱངས། །
བསམ་པས་གཞུང་ལུགས་གནད་ལ་སྒྲོ་འདོགས་གཅད། །
སྒོམ་པས་ཕྱག་ཆེན་ལྟ་བ་མངོན་གྱུར་པའི། ། །
ཐོས་བསམ་སྒོམ་གསུམ་རྫོགས་ལ་དང་བས་བསྟོད། །
མདོ་སྔགས་རབ་འབྱམས་ཤེས་བྱའི་གནས་ལ་མཁས། །
སོ་སོར་ཐར་བའི་ཁྲིམས་ཀྱིས་རབ་ཏུ་བཙུན། །
བསྟན་དང་འགྲོ་བའི་དོན་ལ་ལྷག་བསམ་བཟང༌། །
མཁས་བཙུན་བཟང་པོས་ཕྱུག་ལ་དང་བས་བསྟོད། །
གང་གི་མཁྱེན་རབ་ལྷ་ལམ་ཡངས་པ་ནས། །
ལུང་དང་རིགས་པའི་གློག་ཞགས་འཁྱུགས་དང་ལྷན། །
རིགས་ལམ་གནམ་ལྕགས་ཐོག་གི་མདའ་སྤྲོས་པས། ། །
རྒོལ་ངན་སྤོབས་པའི་བྲག་རི་ཐལ་བར་བརླགས། །
སྙིགས་ལྔའི་མུན་པ་ཆེས་ཆེར་བདོ་ན་ཡང་། །
རྨད་བྱུང་ཐུགས་བསྐྱེད་དམ་བཅའ་བཙན་པོ་ཡིས། །
དོན་བརྒྱུད་བསྟན་པ་ཤར་རིའི་རྩེ་མོ་ནས། ། །
སླར་ཡང་འདྲེན་པའི་ཤིང་རྟ་ཆེན་པོར་རྨད། །
ཅེས་པ་འདི་མགོན་པོ་གང་ལ་མི་ཕྱེད་པའི་དད་འདུན་ཅན་གྱི་སློབ་
མ་ཚེ་དབང་དོན་གྲུབ་ཏུ་འབོད་པས་སྤྱི་ལོ་༢༠༡༣/ལོའི་ཟླ་༧ཚེས་
༡ ༡ ཉིན་ཁང་དགོན་ནས་ཕུལ། །
107



ཡབ་རྗེ་བླ་མ་མཆོག་ལ་བསྟོད་པ་
འཁྲུལ་མེད་སེམས་ཀྱི་རང་སྒྲ
ལུང་རིགས་སྒྲ་དབྱངས། ཕྱག་ཆེན་གླིང་དགོན།
མཁྱེན་པས་གཞུང་ལུགས་མ་ལུས་ཁོང་དུ་ཆུད། །
བརྩེ་བས་གདུལ་བྱ་མ་ལུས་བྱམས་པས་སྐྱོངས། །
ནུས་པ ས་སྒྲིབ་གཉིས་དྲུངས་ནས་འབྱིན་པར་བྱེད། །
ཀུན་མཁྱེན་བླ་མར་བྱང་ཆུབ་བར་དུ་བསྔགས། །
ཕྱི་རུ་ངུར་སྨྲིག་རྒྱལ་མཚན་རབ་ཏུ་མཛེས། །
ནང་དུ་བྱང་ཆུབ་སེམས་ཀྱིས་ཐུགས་རྒྱུད་གཏམས། །
གསང་བར་རྡོ་རྗེ་ཐེག་པའི་མཛོད་འཆང་བའི། །
སུམ་ལྡན་རྡོ་རྗེ་འཛིན་པ་འགྲོ་བའི་མགོན། །
1{j8



རྟོགས་བརྗོད་ནགས་ཀྱི་འཇོལ་མོའི་གླུ་དབྱངས།
ངག་དབང་ཀུན་སྦྱོར། ར་ལུང་དགོན། །
སྲིད་ཞིའི་མཛེས་བརྒྱ་སྨིན་པའི་ཡིད་འཛིན་མ། །
གཉེན་ལྕུག་སོར་མོས་པི་ཝང་དལ་གྱིས་འཁྲོལ། །
དཀར་འཇམ་པདྨའི་བླ་ན་རབ་འཕགས་པའི། །
རྒྱལ་ཡུམ་ཚངས་པའི་སྲས་མོས་དགེ་ལེགས་སྩོལ། །
ཀུན་མཁྱེན་བླ་མའི་རིང་ལུགས་དྲི་མ་མེད། །
མ་ཉམས་ཐུགས་ཀྱི་རྒྱ་མཚོའི་ཀློང་དུ་འཁོར། །
གངས་ལྗོངས་མཁས་གྲུབ་བྱེ་བའི་གཙུག་གི་ནོར། །
དྲིན་ཅན་བླ་མའི་ཞབས་རྡུལ་སྤྱི་བོར་མཆོད། །
མང་མང་ཚེ་རབས་དུ་མའི་བསྐལ་པ་རུ། །
རྒྱ་ཆེན་སྨོན་ལམ་བཏབ་པའི་མཐུ་ནུས་ལས། །
བསྟན་པའི་ཕྲིན་ལས་རྒྱ་ཆེར་སྤེལ་བའི་སླད། །
མི་ཡི་ཟོལ་གྱིས་གངས་ཅན་ལྗོངས་སུ་བྱོན། །
1(09



ཕྱོགས་དང་རིས་ཀྱི་ས་མཚམས་མ་མཆིས་པའི། །
སྟོན་པ་གཅིག་པའི་ཆོས་ཀྱི་མཆེད་པོ་རྣམས། །
མཛད་མེད་ཆོས་ཀྱི་སྦྱིན་པས་ཚིམས་ཕྱིར་དུ། །
འཆད་རྩོད་རྩོམ་པའི་གྲུ་ཆར་སིལ་མ་ཕབས། །
ཡུན་རིང་རྨི་ལམ་དུ་ཡང་མ་སྨིན་པའི། །
བཤད་གྲྭ་ལུང་རིགས་སྨྲ་བའི་དགའ་ཚལ་ཞེས། །
སྙན་གྲགས་ལྷ་ཡི་རྔ་བོ་ཆེ་ཡི་སྒྲ །
གངས་ལྗོངས་འཛིན་མའི་ཁྱོན་དུ་ལྷང་ལྷང་གྲགས། །
དེས་ན་གླིང་འདིར་ཤར་བའི་ཉི་གཞོན་ཞིག །
བསྟན་པའི་ཁུར་ཆེན་འདེགས་ལ་མི་ཞུམ་པའི། །
འགྱུར་མེད་དམ་བཅའ་འཆང་བའི་རྗེ་བླ་མ། །
ཁོ་བོའི་སྐྱབས་མགོན་ཡིད་བཞིན་ནོར་བུ་ཙམ། །
གང་དུ་རྒྱལ་བསྟན་དར་བའི་ས་ཕྱོགས་སུ། །
ཞེ་སྡང་བདུད་ཀྱི་ཆོ་འཕྲུལ་མང་ན་ཡང་། །
སྙིང་རྗེས་དྲངས་པའི་བཟོད་པའི་ཕུབ་ཆེན་ལ། །
ལྷ་རྣམས་མོས་པའི་མེ་ཏོག་སྣ་ཚོགས་འཐོར། །
110



བྱམས་དང་སྙིང་རྗེའི་རླབས་ཀྱི་ཟེགས་མ་ལས། །
རིས་མེད་འགྲོ་ལ་བརྩེ་བ་ལྷོད་མ་མྱོང་། །
ཉིད་ཀྱི་ཐུགས་གཤིས་གངས་རི་དཀར་པོ་ལས། །
འཁྲུངས་པའི་སེང་ཕྲུག་དཔུང་ཚོགས་འདི་ནས་ཚར། །
པའ།
ཞེས་པ་འདི་ནི་ས་གསུམ་ན་འགྲན་ཟླ་དང་བྲལ་བའི་དཔལ་ལྡན་བླ་མ་དོན་གྱི་
སླད་དུ་མཚན་ནས་སྨོས་ན་༧མཁན་ཆེན་ཡིད་བཞིན་ནོར་བུ་ངག་དབང་དབྱངས་
ཅན་གཙུག་ལག་རྒྱ་མཚོ་ལུང་རིགས་སྨྲ་བའི་ཉི་མའམ་བསྟན་པ་རབ་རྒྱས་དེ་ཉིད་
ཀྱི་ཞབས་པད་སྤྱི་བོར་ལེན་པའི་སྐལ་བཟང་ཐོབ་པ་དཔལ་མེ་ཏོག་མདངས་འཕྲོག་གི་
དགོན་པར་ར་ལུང་མཐིལ་གྱི་བཙུན་པ་ངག་དབང་ཀུན་སྦྱོར་གྱིས་གུས་པ་ཆེན་
པོའི་སྒོ་ནས་སྦྱར་བའོ། །
111



མཁན་ཆེན་བསྟན་པ་རབ་རྒྱས་ལ་བསྟོད་
ཚིག་ལྷག་བསམ་དཀར་པོ།
ཆོས་འགྲུབ་བཟང་པོ། ཁང་ནེ་དགོན།
བཅུ་ཕྲག་རིག་པའི་འདབ་བརྒྱབཞད་ཅིང་ལུང་རྟོགས་གཉིས་ལམངོན་བྱང་ཆུག
ཐོས་བསམ་སྒོམཔའི་གནད་ལ་མཁས་ཤིང་བསླབགསུམནོར་གྱི་མཛོད་མངའཞིང་། །
དུས་ངན་སྙིགས་མའི་འགྲོ་བ་རྣམས་ལ་ཞི་བའི་ཕན་ཡོན་སྟོན་མཛདཔ། །
མཚུངས་མེད་བླ་མ་བསྟན་པ་རབ་རྒྱས་བདེ་ཆེན་འཁོར་ལོའི་རྒྱན་དུ་བསྟེན། །
དུས་རབས་ཉེར་གཅིག་རྙོག་འཛིང་ཁྲོད་ནས་སངས་རྒྱསབསྟན་པ་ཉམས་པའི་དུས། །
ཚད་མེད་སྙིང་སྟོབས་གོ་ཆབརྟན་པོས་གང་བྱས་བསྟན་འགྲོར་སྨན་མཛད་པ། །
རིགཔའི་དཔའ་བོ་མཛད་སྤྱོད་དག་ལ་བསྔགས་ཚིག་ཕྲེང་བ་རྒྱུན་མི་ཆད། །
མགོན་པོ་ཁྱེད་ནི་སྐྱེ་རྒུ་ཡོངས་ཀྱི་མུན་པ་སེལ་བའི་སྒྲོན་མེ་ཡིན། །
ཤེས་རབ་རལ་གྲི་སོ་ཁརྣོན་པོས་རྒོལ་ངན་སྟོངགི་སྤོབས་པ་འཕྲོག།
བཟང་པོའི་དགེ་མཚན་བརྗོད་ཀྱིསམིའང་མཁས་པའི་དང་ལགཡང་ཐམསཅད་འདུས། །
ཚུལ་ཁྲིམས་བསླབ་བྱ་མིག་བཞིན་སྲུང་བའི་དྲི་བསུང་འཐུལབའི་ཁྲིམས་ལྡན་པ། །
ཐབས་མཁས་ཐུགས་རྗེའི་མངའ་དབང་སྒྱུར་བའི་ལུང་རིགས་སྨྲ་བའི་ཉི་མ་རྒྱལ། །
112



ཐསྙད་མཛེས་པོ་སྒོར་གྱིས་ཉོས་པའི་ར་མ་ལུག་གི་བསྟན་འཛིན་མིག །
མི་ཤེས་པ་དང་མ་སློབ་པ་ཡིབསྟན་བདག་གྱུར་པའི་སྤྲུལ་ལོ་མིན། །
འཛམ་གླིང་མཁས་པའི་གྲལ་དུབཞུགས་པའི་ངེས་པ་དོན་གྱི་པཎྜིཏ། །
ལུང་རིགསསྨྲ་བའི་ཉི་མ་མཆོག་ནི་བློ་དམན་བདག་གིས་ཡང་ཡང་དྲན། །
ཞེས་༢༠ ༡ ༣༩ལོ་ཟླ་བ་༧པའི་ཚེས་༡༠ཉིན་དཔལ་ཁང་ནེའི་ཆོས་གྲྭ་
ནས་ཉམ་ཆུང་གི་སློབ་མ་ཆོས་འགྲུབ་བཟང་པོས་བཀྲ་ཤིས་ཁ་བཏགས་
ཀྱི་ཚབ་ཏུ་ཕུལ། །
113



དད་པའི་དབྱངས་ཆུང་།
སྟག་ཡན་ཐུབ་བསྟན་རྒྱུ་མཚན། ཚེས་བཅུ་དགོན།
ངང་མདངས་ཆ་ཤས་ཡིད་མཚོར་ལྷུང་ཙམ་གྱིས། །
བྱིན་རླབས་གྲུ་ཆར་སྙིང་ལ་བསྐྱིལ་མཁན་མ། །
ཡིད་འོང་ཚངས་སྲས་སྙིང་གི་སྡུག་གུ་མས། །
དུང་བའི་ཟུར་མིག་ངེད་ལ་གཡོ་བར་མཛོད། །
རྒྱལ་བའི་བསྟན་པ་དྲི་མེད་པདྨོའི་ཚལ། །
རབ་ཏུ་རྒྱས་བྱེད་ཀུན་གསལ་ཉི་མ་གཞོན། །
ཉམ་ཐག་བདག་སོགས་འགྲོ་བའི་དཔུང་གཉེན་དུ། །
མཚན་དཔེ་དཀྱིལ་འཁོར་ཤར་འདི་ཨེ་མ་རྨད། །
ཨེ་མ་སྙིགས་ལྔའི་དུས་ཀྱི་མར་གཤམ་ནས། །
མཚན་ལྡན་བཤེས་གཉེན་ཁྱེད་འདྲའི་ཞབས་སེན་ཉིད། །
གངས་དཀར་སྤྱི་བོའི་རྒྱན་དུ་འཁོད་པ་ནི། །
སྐལ་བཟང་འཛུམ་པའི་དུང་ཟླ་སླར་ཡང་ཤར། །
114



ཕྱི་ནང་ཁྲིམས་ཀྱིས་བཙུན་པའི་ལྗོན་ཤིང་ལ། །
བྱང་སེམས་ཡལ་འདབ་ལྷ་ལམ་ཁྱོན་དང་མཉམ། །
ཏིང་འཛིན་འབྲས་བཟང་གདུལ་བྱའི་དཔྱིད་དུ་སྨིན། །
ངེས་དོན་མཁས་དབང་ཁྱེད་ནི་ཕྱག་གི་ཡུལ། །
ཐོས་བསམ་སྒོམ་གྱི་གཟི་འོད་འབུམ་གྱིས་ཕྱུག །
འཆད་རྩོམ་རྩོམ་གསུམ་དྲོད་འཇམ་དབྱིངས་སུ་རྩེན། །
མཁྱེན་ནུས་བརྩེ་བས་རྨོངས་མུན་དྲུངས་ནས་འབྱིན། །
བཤེས་གཉེན་ནམ་མཁའི་ནོར་བུ་ཁྱེད་ལ་གུས། །
ཁྱེད་ཀྱི་མཁྱེན་དཔྱོད་ལྷ་ལམ་གཞལ་བ་ལ། །
འོད་ཀྱི་ཐིག་ལེས་ཆ་ཙམ་མ་མཚོན་ན། །
མ་རིག་སྙིང་ན་ཞེས་པའི་བདག་འདྲ་བས། །
རྣམ་པ་ཀུན་ཏུ་མིན་ཞེས་སྙིང་ནས་འབོད། །
རང་གི་ཁ་ཕྱོགས་ཙམ་ཡང་མི་མཁྱེན་བཞིན། །
གཞན་གྱི་རྣམ་ཤེས་འདྲེན་ནུས་ཡོད་མདོག་ཅན། །
སྐུ་སྐྱེའི་མཚན་གྱིས་རྒྱན་པ་ཁྱེད་མིན་ཡང་། །
ལུང་རྟོགས་བསྟན་པ་སྤེལ་མཁན་ཁྱེད་མིན་སུ། །
115



ལུང་རིགས་གློག་གིས་རྩེན་པའི་ཟློས་གར་གྱིས། །
ཕྱོགས་མེད་ཞགས་པས་བཅིངས་པའི་ཚུལ་མཐོང་ཚེ། །
སྲོལ་འབྱེད་ཤིང་རྟ་མཆོག་གི་མཚན་ཅོད་པན། །
ཁྱེད་ཉིད་ཁོ་ནར་འོས་ཞེས་མགྲིན་གཅིག་གླེང་། །
གསེར་སྐུ་ངུར་སྨྲིག་ཀླུབས་པའི་ཀླད་མེད་མིན། །
ཅང་མེད་ཁྲི་རུ་འགྱིང་བ་དེ་བས་མིན། །
ཕྱི་ནང་གསང་གསུམ་མཚུངས་པའི་རྒྱལ་བའི་སྲས། །
དད་གསུམ་རླབས་ཕྲེང་ཁྱེད་ཀྱི་ཕྱོགས་སུ་འཕྱོ། །
རྣམ་གསུམ་བསླབ་ཕྲེང་གཙང་མའི་ས་གཞི་རུ། །
བཅུ་ཕྲག་ཕར་ཕྱིན་བཀྲ་བའི་ཆུའི་ལང་ཚོ། །
ཁྱེད་ཀྱི་བཅུད་ཆེན་འཇེབས་ལ་རིངས་པ་ཡི། །
ཕྱོགས་ཀྱི་རྐང་དྲུག་ཉིན་མཚན་ཀུན་ཏུ་བྲེལ། །
སླད་མར་ཁྱེད་ཀྱི་ཕྲིན་ལས་འོད་དཀརཅན། །
གདུལ་བྱའི་ཀུ་མུད་གཉེན་དུ་ཆས་དང་ལྷན། །
གྲགས་སྙན་འོད་སྟོང་ཕྱོགས་བརྒྱར་འབར་བ་ཉིད། །
དཀར་ཕྱོགས་རྫོགས་པ་གསུམ་པར་རྟག་ཏུ་ཤོག །
i6



ཀུན་མཁྱེན་བསྟན་པ་རབ་རྒྱས་མཆོག་གི་
རྣམ་ཐར་ལ་བསྟོད་པ་དད་གསུམ་
ཨུཏྤལ་སྔོན་པོ། །
འབྲོང་སྲས་འོད་ཟེར་ཕྲིན་ལས། ནང་ཆེན།
དྲི་བྲལ་ཐུགས་རྗེའི་ཆུ་གཏེར་ལས་འཁྲུངས་དམིགས་མེད་སྙིང་རྗེ་འབུམ་གྱིས་འཁྱུད། །
ལེགས་བཤད་ཉི་མའི་འོད་ཟེར་སྟོང་གིས་སྡུག་བསྔལ་མུན་པ་རྩད་ནས་བཅོམ། །
ཡོན་ཏན་ཕྲིན་ལས་ནོར་བུའི་ཕྲེང་བས་སྐྱེ་དགུའི་ཡིད་སེམས་དབང་མེད་འཕྲོག །
འགྲོ་བའི་མགོན་པོ་ཀུན་མཁྱེན་བླ་མ་བྱང་ཆུབ་ཐོབ་ཀྱང་སྤྱི་བོས་མཆོད། །
རླབས་ཆེན་མཛད་བཟང་ལྷུན་གྱིས་གྲུབ་པ་དེ། །
བདག་འདྲའི་བླུན་པོས་གཞལ་བ་དཀའ་ན་ཡང་། །
བླ་མའི་ཡོན་ཏན་བསམ་ལ་རབ་སྤྲོ་བས། །
དད་གསུམ་སྙན་དབྱངས་སྨྲ་ལ་སོར་རྩེ་བྲེལ། །
འཕགས་མཆོག་སྤྱན་རས་གཟིགས་ཀྱིས་བྱིན་རླབས་པའི། །
འདབ་དྲུག་ཁ་བའི་མུ་འཁྱུད་སྐོར་བའི་ནང་། །
རབ་མཛེས་ཀེ་ལ་ཤཱ་ཞེས་གྲགས་པ་ཡི། །
སྙན་པའི་བ་དན་དཀར་པོ་ཕྱོགས་བཞིར་གཡོ། །
དེ་ཡི་ལྷོ་ཕྱོགས་རབ་ར་ཞེས་གྲགས་པའི། །
མངའ ཐང་སྙན་གྲགས་རྒྱས་པའི་ས་མཆོག་དེར། །
117



ལེགས་སྐྱེས་སྐྱ་རེངས་ཤར་བའི་མདུན་བསུས་ནས། །
གཟུགས་སྐུ་མཚན་དཔེ་ཉི་གཞོན་གསར་དུ་བཞད། །
ཁྱེད་སྐུ་ན་གཞོན་དཔག་བསམ་ལྗོན་ཤིང་རྩེར། །
མ་བཅོས་ངེས་འབྱུང་འབྲས་བཟང་འཁྲུངས་པའི་ཚེ། །
འཛི་སྒར་བཀྲ་ཤིས་ཆོས་གླིང་སྐྱེད་ཚལ་དུ། །
མཚན་ལྡན་བླ་མའི་མདུན་ལས་རབ་ཏུ་བྱུང༌། །
མཁས་གྲུབ་གཉིས་ལྡན་དོན་བརྒྱུད་ཉི་མ་སོགས། །
དད་པ་གསུམ་གྱིས་རྟག་པར་ལེགས་བསྟེན་ནས་། །
མདོ་སྔགས་རབ་འབྱམས་གསང་བ་མ་ལུས་པ། །
གསལ་བར་རྟོགས་ལ་དགོངས་པའི་རྩལ་ཁ་རྫོགས། །
འཇིག་རྟེན་ཆོས་བརྒྱད་ཆགས་སྡང་སྙིགས་མ་ཡིས། །
དྲི་མའི་མ་གོས་རྒྱལ་སྲས་སྤྱོད་པ་ཅན། །
རྨི་ལམ་སྒྱུ་མའི་ནོར་དབྱིག་རྒྱུང་དོར་ནས། །
སྐྱེ་དགུའི་སེམས་པ་འགུགས་པའི་དེད་དཔོན་གྱུར། །
ཨེ་མ་མུན་པའི་སྨག་རུམ་སྟུག་པོའི་ཁྲོད། །
ཐེག་གསུམ་འགྲོ་བའི་མོས་བློ་དང་འཚམ་པའི། །
འཆད་རྩོད་རྩོམ་སོགས་ཆོས་ཀྱི་ཆར་ཕབ་མཁས། །
རྒྱ་གར་པཎ་ཆེན་རྣམ་ཐར་ཁྱེད་ལ་མངའ། །
_118



이 0에
བོད་ཡུལ་ཁ་བ་ཅན་གྱི་ཡུལ་ལྗོངས་འདིར། །
རྣམ་འདྲེན་ཟས་གཙང་སྲས་ཀྱི་བསྟན་པ་དེ། །
འཛིན་མཁས་འཕགས་མཆོག་རྒྱུ་སྐར་མང་པོའི་དབུས། །
མགོན་ཁྱེད་ཟླ་བ་ལྟ་བུར་མངོན་པར་གསལ། །
དེ་ལྟར་བླ་མའི་ཡོན་ཏན་རྒྱལ་བང་མཛོད། །
ཆུ་ཐིགས་ཙམ་ཞིག་ཡི་གེ་བྲིས་དང་ལྷན། །
དད་གསུམ་སྤྲོ་བའི་རོལ་དབྱངས་འཁྲོལ་བཞིན་དུ། །
བསྟོད་བསྔགས་དབྱངས་སུ་གྱེར་ལ་སུ་མི་སྤྲོ། །
ཤིན་ཏུ་རྙེད་དཀའི་དལ་རྟེན་ལེགས་ཐོབ་ནས། །
སྟོན་པའི་རྗེས་འཇུག་གྲལ་དུ་བསྡད་ཡོད་ཀྱང་། །
འདོད་ཡོན་བདེ་ཆུང་སོགས་ལ་སེམས་ཤོར་ང་། །
མགོན་པོ་ཁྱེད་ཀྱིས་རྗེས་སུ་བཟུང་དུ་གསོལ། །
སྤྱི་ལོ་༢༠༡ ༣༩ལོའི་སྤྱི་ཟླ་༦པའི་ཚེས་༢ ༨ ཉིན་ཁོང་གི་སློབ་མར་
གཏོགས་པ་འབྲོང་སྲས་འོད་ཟེར་ཕྲིན་ལས་དེས་བླ་རུང་གསང་ཆེན་འོད་
སྐུར་གྲོལ་བའི་དབེན་ཁྲོད་ནས་མཇུག་རྫོགས་པར་བྲིས་སོ། ། ། །།
119



བཅོས་མིན་སེམས་ཀྱི་འཕར་སྒྲ།
བདེ་ཆེན་འོད་གསལ། མཛེས་ཆུ་ངོགས་དགོན།
ད
གང་སྐུ་ངུར་སྨྲིག་རྒྱལ་མཚན་འཛིན་མཁས་མཁན་ཆེན་བྱང༌
ཆུབ་སེམས་དཔའི་སྐུ། །
གང་གསུང་འཇམ་ཞིང་རྩུབ་པ་དང་བྲལ་ཚངས་སྲས་
དབྱངས་ཅན་ལྷ་མོའི་གསུང་། །
གང་ཐུགས་བྱམས་དང་སྙིང་རྗེས་རབ་གཏམས་འཕགས་
མཆོག་འཇིག་རྟེན་དབང་ཕྱུག་ཐུགས། ། གང་གང་དེར་འདུལ་
ཀུན་མཁྱེན་བླ་མས་བདག་བློ་བྱང་ཆུབ་ལམ་དུ་བསྒྱུར། །
བཅོས་མིན་བརྩེ་བས་གཞན་ལ་ཕན་འདོད་དང་། །
འགྲོ་བའི་མི་འདོད་སྡུག་བསྔལ་སེལ་ལ་སྤྲོ། །
ཞི་བསིལ་ཕན་བདེའི་ལམ་མཆོག་སྟོན་པའི་གཉེན། །
ཡབ་རྗེ་བླ་མའི་ཁྱད་ཆོས་བརྗོད་ལ་སྤྲོ། །
འཆད་པ་སེངྒེའི་ཁྲི་ལ་ལེགས་འགྱིང་ནས། །
མདོ་སྔགས་རིག་གཞུང་ཀུན་གྱི་བརྗོད་བྱའི་དོན། །
དྲི་མེད་ལྗགས་ཀྱི་དབང་པོ་གཡོ་ཙམ་གྱིས། །
འགྲོ་བློའི་མུན་སེལ་སྒྲོན་མེ་ཁྱེད་ལ་བསྟོད། །



འཇིག་རྟེན་ཆོས་བརྒྱུད་གློགས་ཀྱི་ཞགས་པ་ཡིས། །
འཆིང་བར་མ་ནུས་དབེན་པའི་རྒྱལ་ས་ཆེར། །
བྱམས་དང་སྙིང་རྗེས་ངང་ལས་མ་གཡོས་བཞིན། །
གྲུབ་པའི་ཕ་ཤུལ་འཛིན་མཁས་ཁྱེད་ལ་བསྟོད། །
བརྗོད་མེད་མཐའ་བྲལ་ནགས་ཀླུང་ཡངས་པོ་ནས། །
འཇིགས་མེད་གད་རྒྱངས་ཕྱོགས་བཅུར་སྒྲོགས་པ་ཡིས། །
ཕས་ཀྱི་རྒོལ་བ་མ་ལུས་འཇོམས་མཛད་པའི། །
ཟླ་མེད་སྨྲ་བའི་སེངྒེ་ཁྱེད་ལ་བསྟོད། །
76 (0
བོད་བསྡུས་འཆལ་བའི་སྒྲོས་ཀྱིས་མ་ཚིམས་ཤིང་། །
མདོ་རྒྱུད་རྒྱ་མཚོ་ཡོངས་ཀྱི་སྙིང་པོའི་དོན། །
ཤེས་འདོད་སྐོམ་གྱིས་གདུང་བའི་སློབ་བུ་ལ། །
རིག་གཞུང་བདུད་རྩི་སྦྱིན་མཛད་ཁྱེད་ལ་བསྟོད། །
བན་བོན་འདྲེས་པའི་ལྟ་གྲུབ་དབེན་པའི་གཉེན། །
འགྲོ་བའི་མགོན་པོ་ངག་དབང་ནོར་བུ་ཡི། །
བཤད་སྒྲུབ་བསྟན་པའི་རྒྱལ་ཚབ་གྱུར་བ་ཡི། །
མཁན་ཆེན་ཡིད་བཞིན་ནོར་བུ་ཁྱེད་ལ་བསྟོད། །
121



བསྔག་བྱའི་ཡོན་ཏན་རྒྱ་མཚོའི་གཏེར་ཁ་ནས། །
བློ་དམན་བདག་གི་བརྗོད་པ་འདི་ཙམ་གྱིས། །
གཏིང་མཐའ་ཕིགས་པར་དཀའ་ཡང་སྙིང་ཁོང་ནས། །
བརྡོལ་བའི་དགེ་བ་བསྟན་འགྲོའི་དོན་དུ་བསྔོ། །
འདི་ནས་བཟུང་སྟེ་སྐྱེ་བ་ཀུན་ཏུ་བདག །
དམ་ཚིག་གཙང་མའི་རྡོ་རྗེ་སྤུན་དང་བཅས། །
སྨྲ་བའི་ཉི་མ་ཁྱེད་ཀྱིས་རྗེས་བཟུང་སྟེ། །
ས་ལམ་ཡོན་ཏན་མ་ལུས་མཐར་ཕྱིན་ཤོག །
ཅེས་ཤོ་ལོ་ཀ་ཕར་ཕྱིན་བཅུའི་གྲངས་ལྡན་འདི་ཡང་བསྟན་པའི་སྒྲོན་
མེ་ཆེན་པོ་མཁན་ཆེན་ཡིད་བཞིན་ནོར་བུ་ངག་དབང་དབྱངས་ཅན་
གཙུག་ལག་རྒྱ་མཚོ་ལུང་རིགས་སྨྲ་བའི་ཉི་མ་འམ་ཀུན་མཁྱེན་བསྟན་པ་
རབ་རྒྱས་ཀྱི་ཞབས་པད་སྤྱི་བོར་ལེན་པའི་སྐལ་བཟང་ཐོབ་པ་བཙུན་
གཟུགས་འཛིན་པ་བདེ་ཆེན་འོད་གསལ་ནས་ཁ་ཙམ་མིན་པའི་དད་
གུས་ཀྱིས་ཀུན་ནས་སློང་སྟེ་སྦྱར་བའོ། ། ། །
122



མཚུངས་མེད་མཁན་ཆེན་བླ་མ་བསྟན་པ་
རབ་རྒྱས་ལ་བསྔགས་བརྗོད་ཀ་རྩོམ་
ནོར་བུའི་དོ་ཤལ།
འཇིགས་མེད་ཕྲིན་ལས། ནག་ཆུ།
ཀ་མ་རུ་ཡི་མདོག་ལྟར་བྱང་སེམས་ཀྱིས་ཁེངས་ནས། །
ཁ་མཁས་ཁོག་སྟོང་མིན་པའི་མཁྱེན་གཉིས་མཆོག་རྒྱས་ཤིང༌། །
ག་ལེར་ལིང་ངེ་ཆོས་བརྒྱད་ཞེན་པ་གཏིང་ལོག་ནས། ་
ང་ཡིར་འཛིན་པ་བྲལ་བའི་མཁན་ཆེན་ལ་བསྟོད་དོ། །
ཅ་ནོར་ལ་སོགས་ཀུན་རྫོབ་བྲག་ཆ་ཡི་ཆོས་ལ། །
ཆ་འཇོག་མ་བྱེད་གཤོག་ཡངས་སྟོང་པའི་མཁར་བརྐྱངས་ནས། །
ཇ་ལན་ཆུ་འཇལ་ཚོགས་ལ་ཕན་སེམས་ཀྱིས་དྲངས་ནས། །
ཉ་མོས་ཉ་ཕྲུག་ཇི་བཞིན་བྱམས་བརྩེ་ཡིས་རུམ་ཐལ། །་་
~ 27
ཏ་ལེར་བསྟན་པར་སྨན་པའི་འཆད་རྩོད་ཀྱི་འོད་སྣང་། །
ཐ་གྲུ་ཀུན་ལ་བརྡལ་བའི་རིག་གཞུང་གི་གསོས་སྨན། །
ད་དུང་སློབ་ཚོགས་སྡེ་ལ་ངེས་དོན་གྱི་ཆོས་འཁོར། །
ན་ཚོད་རིས་སུ་མ་ཕྱེས་རྒྱུན་མར་དུ་བཀྲལ་སོང་། །
ir
to
པ་ཏྲའི་རིས་ལྟར་འཛིངས་པའི་མདོ་སྔགས་ཀྱི་གནད་གསང་། །
ཕ་ཇོ་མར་ལུགས་བརྒྱུད་འཛིན་བཤེས་གཉེན་རྣམས་བསྟེན་ནས། །
བ་བྱུང་འོ་མ་ལྟ་བུའི་གདམས་པ་རྣམས་འཚོལ་སྟེ། །
མ་བཅོས་སོ་མའི་རང་བབ་ཕྱག་ཆེན་རང་མཁྱེན་ཐལ། །
123



ཙ་རིའི་གནས་ཡིག་ལ་སོགས་རིག་གཞུང་གི་ཊཱི་ཀ། །
ཚ་གསེར་ལས་ལྷག་བྱེ་མདོའི་གྲུབ་མཐའ་ཡིས་མ་ཚེམས། །
ཛ་ཡ་པད་དཀར་མཆོག་དང་ཕྱོགས་ཆོས་ཀྱི་དགོངས་བཅུད། །
ཝ་ལེར་ཐུགས་སུ་འཁྱིལ་བའི་དཔལ་ཡོན་དེ་བཀྲ་སོང་། །
ཞ་བོ་ཉམ་ཐག་འགྲོ་བའི་གཏན་བདེ་ལ་གཟིགས་ནས། །
ཟ་དགའ་ཉལ་འདོད་ཁོ་ནས་མི་ཚེ་དེ་མ་ཕུལ། །་
འ་ཅག་སློབ་ཚོགས་སྐྱོངས་པའི་མཛེས་སྐུ་རུ་བཞེངས་ཏེ། །
ཡ་མཚན་འབུམ་གྱི་ཕྲིན་ལས་ས་སྒང་འདིར་བརྡལ་སོང་། །
ར་བ་གངས་རིས་བསྐོར་བའི་གདོང་དམར་གྱི་ཞིང་དུ། །
ལ་རྒྱའི་བ་དན་དཀར་པོ་ཡིད་ཁ་རུ་བསྒྲེངས་ཏེ། །
ཤ་ཚའི་འགྲོ་ལ་མཛའ་བཅུག་དལ་འགྲོ་དང་འགྲོགས་མཁན། །
ས་སྒང་གོ་ལའི་སྟེང་ལ་ཁྱེད་མིན་ནི་སུ་ཞིག །
ཧ་ཅང་མཁས་ཡིད་འཕྲོག་པའི་ཚིག་རྒྱན་སོགས་མེད་ཀྱང་། །
ཨ་ལུ་ཤེས་མེད་ང་ཡི་ཚོགས་བསགས་ཀྱི་རྫས་སོ། །
ཞེས་པ་འདི་དཔལ་ལྡན་བླ་མ་དམ་པ་གང་དེའི་ཞབས་རྡུལ་སྤྱི་བོར་
ལེན་པའི་སྐལ་བཟང་ཐོབ་པ་འབའ་རོམ་པའི་གྲྭ་མཐར་འཛིན་པ་འཇིགས་
མེད་ཕྲིན་ལས་ནས་།
124



མཁན་ཆེན་བླ་མ་བསྟན་པ་རབ་རྒྱས་མཆོག་གི་ཆེ་
བའི་ཡོན་ཏན་ལ་ཅུང་ཟད་བསྔགས་པ་
བདེན་གཏམ་ལྷ་ཡི་རྔ་སྒྲ་
དགེ་འདུན་དར་རྒྱས། ཚེས་བཅུ་དགོན།
ལུང་དང་རིགས་པའི་ཐུགས་རྒྱུད་ཞིང་ས་རུ། །
ཉམས་དང་རྟོགས་པའི་མྱུ་གུ་ཕྱོགས་མེད་རྒྱས། །
བཤད་དང་སྒྲུབ་པའི་ལོ་ཏོག་རབ་ཏུ་སྨིན། །
བསྟན་འཛིན་སྐྱེས་བུ་ཁྱེད་ལ་རབ་ཏུ་གུས། །
ཡང་སྙིགས་དུས་ཀྱི་བཀར་བའི་ཁུགས་སུ་འདིར། །
མཉམ་མེད་རྒྱལ་བ་དཀར་བརྒྱུད་བསྟན་པ་ཆེ། །
ནུབ་མེད་ཕྱོགས་མཐར་བསྒྲེང་ལ་མི་ངལ་བ། །
བླ་མེད་བླ་མ་བསྟན་པ་རབ་རྒྱས་རྒྱལ། །
འཆད་རྩོམ་རྩོམ་པའི་འོད་སྟོང་འཕྲོས་པ་ལས། །
ལེགས་འཁྲུངས་ཆུ་སྐྱེས་མཁས་པའི་ཁྱུ་ཚོགས་ཀྱིས། །
ལྗོངས་འདིར་དྲི་བསུང་ཆོས་ཀྱིས་ཁྱབ་པར་བྱས། །
ངེས་དོན་མཁས་དབང་ཕྱག་གི་ཡུལ་དུ་བསྙེན། །
125



ཤེས་ཡོན་ཞན་པའི་ཁོར་ཡུག་ཆུང་ཆུང་ནས། །
ཁེངས་ཉམས་མཁས་ཚུགས་ལྡན་པའི་མཁན་མིང་ཚོ། །
མཁས་དབང་གདོང་ལྔའི་དབང་པོ་ཁྱེད་མདུན་ནས། །
ཝ་སྐྱེས་བརྟུལ་ཞུགས་མི་འདོད་ཕྲག་ཏུ་ལྷུང་། ། །
ཉིད་ཀྱི་རྣམ་དཔྱོད་མཁའ་དབྱིངས་དྭངས་མོ་ནས། །
ལེགས་འཁྲུངས་བསྟན་བཅོས་གནམ་ལྕགས་ཐོག་མདའ་ཡིས། །
ལོག་བཤད་བསྟན་བཅོས་རློམས་པའི་བྱེ་མའི་ཕུང་། །
ཐལ་བར་བཏང་འདི་ཁོང་གི་ལན་པ་མིན། །
ཐོས་བསམ་སྒོམ་པས་ཐུགས་རྒྱུད་གཏམས་པ་ལ། །
ཀུན་མཁྱེན་ངག་དབང་ནོར་བུར་ཅོ་འདྲི་ན། །
མི་མཁས་ཚོ་ཡིས་ལྐོག་དང་ཡང་ལྐོག་དུ། །
ཤུབ་ཤུབ་སྨྲ་ལ་ཁོ་བོ་ལན་བརྒྱར་དགོད། །
རྗེ་ཡི་ལེགས་གསུང་ཆོས་ཚུལ་ཟབ་མོ་དག །
འདྲ་མིན་མཁས་ཚོའི་ཐུགས་ལ་མི་འཕྲོད་ན། །
རིགས་པའི་རྒྱལ་པོ་མཁན་ཆེན་ཆོས་རྗེ་དང་། །
ལུང་རིགས་ལབ་མོལ་བྱས་ན་ལེགས་པར་སེམས། །
126



གཞན་ཡང་རྣམ་རྟོག་འོག་འགྱུ་འཕྲོད་མིན་ཙམ། །
བྱུང་ཚེ་ཧ་ལས་ལྐོག་ལབ་མི་བྱེད་པར། །
འཕགས་ཡུལ་རྒྱ་གཞུང་ཕྱོགས་ལ་མཐུན་མིན་རེ། །
གཟུ་བོའི་བློ་ཡིས་དཔྱད་ན་མི་ལེགས་སམ། །
སེར་གཟུགས་མཐོ་དམན་ཀུན་ཀྱང་རྒྱ་གྲོང་གི ། །
འདུ་འཛིར་དབུ་ལུས་འབགས་པའི་ཚུལ་མཐོང་ཚེ། །
དབེན་ཆེན་དབེན་ཁྲོད་དག་ལས་དཀར་བརྒྱུད་པའི། །
རྣམ་ཐར་མཛད་བཟང་སྐྱོང་ལ་ལྷག་པར་དད། །
ཁྱི་རྒན་ཀུ་ཅོར་ཁྱི་རྐུན་འུར་ཟིང་ལྟར། །
འདྲ་མིན་གྲུབ་མཐར་གཡམ་རྒྱུག་མ་བྱས་ཏེ། །
རང་ལུགས་དྭགས་པོ་ཡབ་སྲས་བཞེད་པའི་སྲོལ། །
ཚུལ་བཞིན་འཛིན་ལ་ཁྱེད་ལས་གཞན་མ་མཆིས། །
ཞེས་ནང་ཆེན་སྒར་ཚེས་བཅུ་དགོན་གྱི་གྲྭལ་མཐའ་བ་དགེ་འདུན་
དར་རྒྱས་ཀྱིས་སྒྲོ་བསྐུར་བྲལ་བའི་དད་བློ་དྲང་པོས་བྲིས་པའོ། །། །
127



མདོ་སྔགས་ཀྱི་གན་མཛོད་ཀུན་མཁྱེན་བླ་མ་ལ་
མཆོད་ཚིག་བདེན་པའི་སྒྲ་དབྱངས།
ནག་ཆུ་པ་བསོད་ནམས་ཕུན་ཚོགས།
ཀ་མད་ནས་བཟུང་རྩོད་བྲལ་མདོ་སྔགས་རྒྱ་མཚོའི་ངོམས་
མེད་ཐོས་བསམ་བཟང་པོས་ཧུབ་ཀྱིས་བཞེས། །
ཁ་ཡག་རིང་ལུགས་འོ་ཆུ་ཁ་ཁར་རིས་མེད་རློམ་འགས་ཕྲག་
དོག་སྤྲིན་ནག་འཁྲུགས་པས་ཀྱང། །
ག་ཚོད་བསྐལ་བར་ཐོག་སེར་ཕེབས་ཀྱང་བྱང་སེམས་བདག་
ཉིད་གཡོ་མེད་ས་གཞི་ཀུན་མཁྱེན་ལ། །
ང་ཚོའི་ཕ་ཕོར་གཙང་ཞེན་འདོད་ཕྱོགས་ལྟ་ཁྱེར་མ་ཡིན་དབུ་
མའི་ལམ་ནས་བསྟོད་ཚིག་ཤོར། །
ཅ་རི་རི་བོང་ཅལ་རྗེས་རྒྱུག་ནས་ངེས་དོན་མི་འཚོལ་རྩ་བ་
བོར་ནས་ལོ་མ་ཚོལ། །
ཆ་རྒྱུས་མེད་ཀྱང་རིས་མེད་བརྗོད་བཞིན་རང་རྐང་གཏོར་
བཤིག་བསྟན་ནོར་རྐུ་བའི་བླ་གཟུགས་འགས། །ཇ་རོ་ཇི་བཞིན་
བསླད་པའི་རིགས་ལམ་གཟུ་བོ་ཡིན་ཞེས་ཆགས་སྡང་རྨོངས་པས་
འཛིན་པར་བྱེད། །
ཉ་ཆེན་འཁྱུག་རྩལ་རྒྱུས་ལྟར་གནམ་ལྕགས་ཐོག་མདའི་གཟི་
མདངས་འཇིག་རྟེན་འདི་རུ་ཁྱེད་ཀྱིས་བསྐྲུན། །
128



ཏ་ཐཱ་ག་ཏའི་བསྟན་དོན་མེས་པོས་བཞག་ཅིང་དེང་རབས་
རང་དོན་ཅན་གྱིས་བསྒྱུར་དུ་མེད། །
ཐ་ཆད་མ་རབ་སྐྱ་སེར་རྩོད་གླེང་ཟང་ཟིང་སློང་མིན་ཞི་བདེ་
སྟོན་པའི་ལུང་རྟོགས་བསྟན། །
ད་དུང་སྟོང་ལོ་འགའ་ལ་གནས་ཕྱིར་ཀུན་ཁྱབ་མཐུན་སྒྲིལ་
སྙན་ཚིག་གསུང་མགུར་ལྷང་ལྷང་ངང་། ། །
ན་བ་ཉོན་མོངས་ནད་ཀྱིས་གཟིར་ལ་ལྷ་རྗེ་མཆོག་གྱུར་ཀུན་
མཁྱེན་བླ་མས་སྨན་མཆོག་གནང་། །
པ་སངས་ལྟར་དཀར་ཕ་ཆོས་བསྐྱུར་ནས་གཞན་ལ་ཁ་
གདངས་མི་ཚེ་འགྲོ་ལམ་སྟོར་ནས་ཟད། །
ཕ་ནོར་བཟང་པོ་རང་འགན་མེད་བཞིན་གཞན་ལུགས་སྨོས་
ཅི་གཉིས་མེད་ཆོས་བརྒྱུད་མིང་ཡང་མེད། །
བ་ཕྱུགས་ལས་དམན་རང་ལུགས་ཁ་ཁྱེར་བོང་བུ་གཟིག་ཤུབ་
རང་བརྡུང་ཐོ་བ་མ་ཡིན་པར། ། །
མ་ཡུམ་ཆེན་མོ་ངག་དབང་དབྱངས་ཅན་གཙུག་ལག་རྒྱ་
མཚོས་ལུགས་གཉིས་བསླབ་བྱ་ཐང་མར་བརྡལ། །།
ཙཱ་རི་གནས་ཡིག་འཐད་ལྡན་གཞུང་སོགས་འཆད་རྩོད་
འབྲས་བུ་རྩོམ་ལ་ཞུམ་པ་མེད་པའི་བློས། །
ཚ་གྲང་ངལ་དུབ་བརྒྱ་ཕྲག་རྗེས་འབྲས་ང་ཚོའི་མི་རིགས་སྐྱ་
129



སེར་དག་ལ་ལེགས་པར་བསྩལ། །
ཛ་ཡས་རྩིས་སྡེབ་སོགས་ལ་གཙོར་འདོན་བྱས་ན་དལ་འབྱོར་
ཆུད་གཟན་བསྟན་དོན་མིན་གསུངས་ལྟར། །
ཝ་ལེར་བྱེ་སྨྲ་ནས་བཟུང་དབུ་མའི་དོན་རྣམས་དཔྱད་གསུམ་
གྱིས་དག་སྨྲ་བའི་ཉི་མས་སྤྲོས། །
ཞྭ་གོས་སྲིད་ལམ་གཙོ་ཞེས་ཆོས་ལམ་འགལ་རྐྱེན་ཤོག་ཕུང་
རྩོམ་སྙིགས་ཤེས་འཆལ་ཀྱིས་ཟིན་ཅིང་། །
ཟ་ཉལ་བག་ཕེབས་གནས་རྐྱང་ང་དང་ཕག་བཞིན་ངུར་སྨྲིག་
འཛིན་རྣམས་བསྟན་པའི་རྐང་འདྲེན་མང་། ། འ་འུར་ཅོལ་
ཆུང་བྱ་བས་དུས་འདའ་ཚན་རྩལ་རིག་པའི་རོ་བཅུད་སྟོར་བ་
མདོ་མེད་མོད། །
ཡ་རབས་དཔལ་འཛིན་ཀུན་གཟིགས་བླ་མས་དྲི་མེད་གཙུག་
ལག་རྒྱ་མཚོའི་ཐུན་མིན་ཁྱད་ཆོས་ངོམ། ། །
ར་བ་འདི་དང་གོ་ལའི་སྤྱི་ཁྱབ་མཁས་གྲུབ་མིང་ཅན་ཕལ་
ཆེར་འཇིག་རྟེན་ཆོས་བརྒྱུད་གཉེར། །
ལྭ་དམར་ཅན་གྱི་དགེ་འདུན་ཁས་འཆེས་འདུ་འཛིའི་གྲོང་
དང་དེང་རབས་འཕྲུལ་གྱིས་མགོ་བོ་འཁོར། །
ཤ་རུས་གཅིག་པའི་སྤུན་ཟླ་རྣམས་ནི་ཆགས་སྡང་ཕྲག་གི་དུག་
ཆུས་མྱོས་ནས་ནང་དམེ་བྱེད། །
ས་སྒང་སྟེང་འདིར་ལུགས་གཉིས་ཐོགས་མེད་ངེས་དོན་བླ་མ་
130



མུན་ཁང་ནང་གི་མར་མེ་གཅིག །
ཧ་ལས་ཧ་ལས་ཉེར་གཅིག་དུས་འདིར་ངོ་མཚར་སངས་རྒྱས་
དངོས་གཟུགས་མི་ཡི་གར་རོལ་ལ། །
ཨ་ལ་ཨ་ལ་ཚོགས་གསགས་རྫས་མཆོག་ཡིད་ཆེས་དད་པ་
འགྱུར་མེད་ལས་བྱུང་མཆོད་པ་འདི། །
ཧ་ལས་བདེན་གཏམ་དབེན་ཡང་ཅུང་ཟད་ཡོད་དགུའི་དགེ་
འདི་བསྟན་པ་གནས་པའི་ཕྱིར་དུ་བསྔོ། །
ཨ་ཁུས་སྦྱོར་དངོས་རྗེས་དག་ཆད་ལྷག་ནོར་འཁྲུལ་ཡེ་ཤེས་
སྤྱན་ལྡན་ཁྱེད་ལ་བཟོད་པར་གསོལ། ། །
ཞེས་པ་འདི་འབའ་རོམ་གྱི་བསྟན་པ་ལ་ཁ་ཞེ་གཉིས་མེད་ཀྱི་དད་པ་འཆང་
བའི་འབའ་རོམ་པའི་གྲྭ་མཐར་འཛིན་པ་ནག་ཆུ་པ་བསོད་ནམས་ཕུན་ཚོགས་
ཀྱིས་མཛེས་ཆུ་ངོགས་དགོན་ཐོས་བསམ་བྱང་ཆུབ་གླིང་དུ་བྲིས་པ་དགེའོ། །
༢༠༡༣/༣/༢ ༡
131



མཁན་ཆེན་བླ་མ་བསྟན་པ་རབ་
རྒྱས་ལ་བསྔགས་པ།
ངེས་ལེགས་རྒྱ་མཚོ། ཁང་ནེ་དགོན།
རྒྱ་ཆེན་དབུ་མ་ལ་སོགས་གཞུང་ལུགས་དོན། །
མ་ནོར་ཇི་བཞིན་སྤེལ་བའི་བློ་གྲོས་ཅན། །
གངས་ཅན་སྨྲ་བ་ཀུན་གྱི་རྒྱན་གཅིག་པུ། །
མཁན་ཆེན་ཡིད་བཞིན་ནོར་བུ་ཁྱེད་ཉིད་ཙམ། །
ཕྱི་རུ་རྣམ་དག་ཁྲིམས་ཀྱིས་རབ་ཏུ་མཛེས། །
ནང་དུ་ཐབས་ཤེས་གཉིས་ཀྱི་ཉམས་རྟོགས་རྒྱས། །
གསང་བ་རིག་པ་འཛིན་པའི་རྣལ་འབྱོར་པ། །
སྐྱབས་མཆོག་རྡོ་རྗེ་འཆང་དབང་སུས་མི་གུས། །
གངས་རིས་ར་བ་བསྐོར་བའི་ཡུལ་ལྗོངས་སུ། །
འཆད་རྩོད་རྩོམ་གསུམ་བསྟན་པ་སྤེལ་བའི་མགོན། །
བཀའ་བརྒྱུད་ཀུན་གྱི་གཙུག་རྒྱན་རིན་པོ་ཆེ། ། །
མདོ་སྔགས་རབ་འབྱམས་སྨྲ་བ་ཁྱེད་ལ་འདུད། །
132



ཕྱོགས་རིས་བསམ་པའི་གདོན་གྱིས་མ་སླད་པ། །
རང་ལུགས་དྲི་མེད་ཐུབ་བསྟན་སྤེལ་བའི་བཤེས། །
ཉམ་ཐག་འགྲོ་བ་ཡོངས་ཀྱི་དེད་དཔོན་མཆོག །
མཁན་ཆེན་ཡིད་བཞིན་ནོར་བུར་སྙིང་ནས་འདུད། །
སྙིགས་མ་ལྔ་བདོའི་སྨག་རུམ་འཁྲིགས་པའི་དུས། །
ཡང་དག་ཐུབ་བསྟན་ཉམས་ལ་ཉེ་བའི་སྐབས། །
བསྟན་འཛིན་ཕལ་ཆེར་ནོར་དང་སྒོར་ལ་བྱོན། །
དྭངས་གཙང་ཐུབ་བསྟན་འཛིན་མཁན་ཁྱེད་ལ་འདུད། །
འཚེ་མེད་ལྟ་བའི་སྤྱོད་བཟང་སྐྱོང་བའི་གཞི། །
ཡང་དར་སྟོན་པའི་རྒྱལ་ཚབ་ཁྱེད་ཉིད་ཀྱིས། །
རང་ལུགས་དྲི་མེད་ཐུབ་བསྟན་སྤེལ་བ་ལ། །
འགྲན་བྲལ་ང་ཡི་བླ་མ་ཁྱེད་ཙམ་མོ། །
ཞེས་པ་འདི་ནི་མཁན་ཆེན་ཡིད་བཞིན་ནོར་བུའི་ཞབས་པད་སྤྱི་
བོར་ལེན་པའི་སྐལ་བཟང་ཐོབ་པའི་སློབ་འབངས་ཐ་ཤལ་པ་ངེས་
ལེགས་རྒྱ་མཚོས་དཔལ་ཁང་ནེའི་ཆོས་གྲྭ་ནས་བྲིས་པ་དགེ །
133



དྭངས་གཙང་བུང་པའི་གླུ་དབྱངས།
འཇམ་དབྱངས་དགེ་ལེགས། ནག་ཆུ།
སྤྲོས་བྲལ་ཡེ་སྟོང་ཆོས་དབྱིངས་དྭངས་མ་ལས། །
མ་བཅོས་གཟུགས་སྐུ་འགྲོ་བའི་དོན་དུ་གསལ། །
ཀུན་མཁྱེན་བླ་མ་འགྲོ་བའི་སྒྲོན་མེ་མཆོག །
ཚེ་རབས་ཀུན་ཏུ་ཞབས་རྡུལ་སྤྱི་བོར་ལེན། །
འཚེ་མེད་ཞི་བའི་ལམ་བཟང་དམ་པའི་ཆོས། །
ཚུལ་བཞིན་མ་འདྲེས་འབྱེད་པའི་ཤེས་རབ་ཀྱིས། །
ལུང་རིགས་གནམ་ལྕགས་ཐོག་མདའ་འཕང་མ་ཐག །
མཁས་རློམ་མུན་པའི་མལ་དུ་འཐོམ་པར་གྱུར། །
སྒྲིབ་གཉིས་དྲི་མའི་སྐྱོན་གྱིས་མ་གོས་ཤིང་། །
སྤངས་རྟོགས་ཡོན་ཏན་འབུམ་གྱི་ཟེར་བརྒྱ་འཕྲོ། །
སྐལ་ལྡན་ཀུ་མུད་བློ་ཡི་འདབ་སྟོང་གི །
བཞད་པའིགཉེན་མཆོག་བཤེས་གཉེན་མཚན་མོའི་མགོན། །
བཀའ་དྲིན་མཚུངས་མེད་རྩ་བའི་བླ་མ་ཡི། །
ཐུགས་མཚོའི་ཡོན་ཏན་མཁའ་ལྟར་མཐའ་ཡས་ལས། །
ཅུང་ཟད་བསྟོད་པའི་རྣམ་དཀར་བསོད་ནམས་ཀྱིས། །
ཚེ་རབས་ཀུན་ཏུ་གང་དང་མི་འབྲལ་ཤོག ། །
ཅེས་པ་འདི་སློབ་འབངས་ཐ་ཤལ་པ་འཇམ་དབྱངས་དགེ་ལེགས་
ཀྱིས་ཁང་དགོན་ཆོས་གྲྭ་ནས་བྲིས། །
134



འཇམ་དཔལ་དབྱངས་བསྟན་པ་རབ་རྒྱས་ལ་བསྟོད་
པའི་ཚིག་ལེའུར་བྱས་པ་དྲི་བྲལ་པདྨ་དཀར་
པོའི་ཕྲེང་བ་ཞེས་བྱ་བ་བཞུགས་སོ། །
ཚ་བ་མདའ་སྨྱུག ཚ་སྒང་
།
རབ་འབྱམས་རྒྱལ་བ་ཀུན་གྱི་ཡེ་ཤེས་དཔྱིད། །
མཐོང་བའི་མི་ངོམས་གངས་རིའི་མདངས་ལྡན་སྐུ། །
ཡབ་གཅིག་འཇམ་དཔལ་སྨྲ་བའི་ཉི་མ་དེས། །
བདག་བློ་བྱང་ཆུབ་ལམ་དུ་བསྒྱུར་བར་མཛོད། །
འོ་མའི་ཆུ་གཏེར་འཕྱུར་བའི་རླབས་ཕྲེང་རྩེར། །
དྲི་མེད་ཤེལ་དཀར་མེ་ཏོག་བཞད་འདྲ་བ། ། །
ངོ་མཚར་ཚངས་པའི་བུ་མོ་ཡིད་འཕྲོག་མ། །
ལོངས་སྤྱོད་འཁོར་ལོ་མགྲིན་པའི་ཁབ་ཏུ་རོལ། །
2{ R22 R
ཨེ་མ་བསོད་ནམས་ཤར་གྱི་རི་བོ་ནས། །
ཡོན་ཏན་བླ་ན་མེད་པའི་དཀྱིལ་འཁོར་ལ། །
གསང་གསུམ་མཛད་པའི་འོད་ཟེར་སྟོང་འབར་བའི། །
མཁས་པའི་ཉིན་བྱེད་ཕྱོགས་གཅིག་འདི་ན་ཤར། །
མ་རིག་དུམ་བུར་གཏུབ་པའི་མཚོན་གདེངས་ཤིང་། །
མ་བཅོས་རང་བཞིན་མདའ་ལྟར་དྲང་བའི་ཐུགས། །
མ་ལུས་མཁས་པའི་ཡིད་འཕྲོག་མཁས་པ་ཁྱོད། །
མ་བསྒོམས་ཁོ་བོའི་ཡིད་ལ་ལྷམ་མེར་གསལ། །།
135



མཐོན་པོར་གཡོ་སྒྱུའི་འཛུམ་གྱིས་མི་བསུ་ཞིང་། །
དམན་ལ་ཁྱད་གསོད་ལུད་པ་མི་འཕེན་ལ། །
རང་མཉམ་ཡུལ་ལ་ནམ་ཡང་མི་བསླུ་བའི། །
མཚུངས་མེད་མཁས་པ་ཁྱོད་ལ་བསྟོད་པར་བགྱི། །
རྙིང་ཞེན་སྒྲོག་གིས་བཅིངས་པའི་རྒན་པོ་མིན། །
གསར་བྱུང་མེ་ཏོག་འཐུ་བའི་བྱིས་པ་མིན། །
ཡོད་ཚད་དོང་དུ་སྤྲུགས་པའི་སྨྱོན་པ་མིན། །
མཚུངས་མེད་མཁས་པ་ཁྱོད་ལ་བསྟོད་པར་བགྱི། །
རང་སྲོག་རང་གིས་གཅོད་པའི་དཔའ་བོ་མིན། །
ཕ་གསད་དཔོན་དུ་བཀུར་བའི་ཀླད་མེད་མིན། །
བསྟན་སྲིད་རྒྱབ་ཏུ་བོར་བའི་བྱ་བཏང་མིན། །།
མཚུངས་མེད་མཁས་པ་ཁྱོད་ལ་བསྟོད་པར་བགྱི། །
ཕུ་ནུའི་ཚེ་སྲོག་འཕྲོག་པའི་རལ་གྲི་ཡིན། །
ཉེ་བའི་ཡུལ་ལ་ཟུག་པའི་ཚེར་མ་མིན། །
ངས་བྱས་ངོ་སོ་མཐོ་བའི་ཐན་སྙེ་མིན། །
མཚུངས་མེད་མཁས་པ་ཁྱོད་ལ་བསྟོད་པར་བགྱི། །
བླུན་པོ་འོག་ནས་འདེགས་པའི་ཀ་བ་མིན། ། །
མཁས་པ་གཉའ་ནས་གནོན་པའི་ཟམ་པ་མིན། །
ཕ་ཆོས་ལོ་ཏོག་རྡུང་བའི་སེར་རྒོད་མིན། །
མཚུངས་མེད་མཁས་པ་ཁྱོད་ལ་བསྟོད་པར་བགྱི། །
136



བཟང་སྤྱོད་བུད་ཤིང་སྲེག་པའི་མེ་ལྕེ་མིན། །
ངན་གོམས་འཐུར་དུ་རྒྱུགས་པའི་རྦབ་ཆུ་མིན། །
བཟང་ངན་ཤན་འབྱེད་མེད་པའི་ས་གཞི་མིན། །
མཚུངས་མེད་མཁས་པ་ཁྱོད་ལ་བསྟོད་པར་བགྱི། །
ང་རྒྱལ་དགུང་ན་འཕྱོ་བའི་ཆར་སྤྲིན་མིན། །
ཕྲག་དོག་རྦ་རླབས་འཁྲུགས་པའི་དུག་མཚོ་མིན། །
སེར་སྣའི་དྲི་མ་འཛིན་པའི་འོག་རླུང་མིན། །
མཚུངས་མེད་མཁས་པ་ཁྱོད་ལ་བསྟོད་པར་བགྱི། །
རྨོངས་པ་ཆུ་སྣ་འབྲིད་པའི་ཡུར་བ་མིན། །
དམ་པ་ཞབས་ནས་འདྲེན་པའི་འཐག་ཞགས་མིན། །
རང་མཚངས་ཁྲོམ་ལ་སྟོན་པའི་གཅེར་བུ་མིན། །
མཚུངས་མེད་མཁས་པ་ཁྱོད་ལ་བསྟོད་པར་བགྱི། །
ལྟོ་འགྲང་དོན་དུ་གཉེར་བའི་སྒོ་ཁྱི་མིན། །
སྣ་ཐགས་མི་ལ་ཤོར་བའི་གཡག་རྒན་མིན། །
ཚུལ་འཆོས་དུས་བར་རྒྱུ་བའི་ཆུ་སྐྱར་མིན། །
མཚུངས་མེད་མཁས་པ་ཁྱོད་ལ་བསྟོད་པར་བགྱི། །
ངོ་སྲུང་གཅམ་བུར་སྨྲ་བའི་ཞུམ་བུར་མིན། །
གཞན་ཟེར་རྗེས་བརྗོད་མཁས་པའི་ནེ་ཙོ་མིན། །
མངོན་ལྐོག་ལྕེ་གཉིས་སྐྱོང་བའི་སྦྲུལ་ནག་མིན། །
མཚུངས་མེད་མཁས་པ་ཁྱོད་ལ་བསྟོད་པར་བགྱི། །
137



རྙེད་བཀུར་ཤ་ལ་རྔམ་པའི་ཅེ་སྤྱང་མིན། །
ལོག་འཚོའི་བེམ་རོ་ཟ་བའི་རྒོད་པོ་མིན། །
གྲགས་སྐམ་སྨིག་རྒྱུར་སྙེགས་པའི་རི་དྭགས་མིན། །
མཚུངས་མེད་མཁས་པ་ཁྱོད་ལ་བསྟོད་པར་བགྱི། །
རང་སྐྱོན་གཞན་ལ་བསྒོ་བའི་བྱ་རོག་མིན། །
གཞན་སྐྱོན་དོན་ལ་སྒྲོགས་པའི་སྲིན་བྱ་མིན། །
གཡོ་སྒྱུའི་ངུར་སྨྲིག་གྱོན་པའི་ངང་པ་མིན། །
མཚུངས་མེད་མཁས་པ་ཁྱོད་ལ་བསྟོད་པར་བགྱི། །
གཏི་མུག་ཁུང་བུར་ཉལ་བའི་ཕག་པ་མིན། །
ཁོང་ཁྲོས་ས་རྒོད་སློག་པའི་དྲེད་མོ་མིན། །
འདོད་ཡོན་ཁྲོམ་ལ་བརྩེ་བའི་སྤྲེ་འུ་མིན། །
མཚུངས་མེད་མཁས་པ་ཁྱོད་ལ་བསྟོད་པར་བགྱི། །
བླུན་པོའི་དབུས་ན་འགྱིང་བའི་སེང་ཆེན་མིན། །
མཁས་པའི་མདུན་སར་ཞུམ་པའི་ཝ་སྐྱེས་མིན། །
ནང་ཉམས་གོས་ཀྱིས་གཡོགས་པའི་མགྲིན་བཟང་མིན། །
མཚུངས་མེད་མཁས་པ་ཁྱོད་ལ་བསྟོད་པར་བགྱི། །
མ་རྟོགས་ས་ཆེན་སྐོར་བའི་གླང་རྒན་མིན། །
ལོག་རྟོག་གདོང་བཞི་ཚང་བའི་མེས་པོ་མིན། །
ཐེ་ཚོམ་མིག་སྟོང་ལྡན་པའི་ལྷ་དབང་མིན། །
མཚུངས་མེད་མཁས་པ་ཁྱོད་ལ་བསྟོད་པར་བགྱི། །
138



ཡ་མཚན་གནམ་ནས་བབས་པའི་གདུང་སྲས་མིན། །
ངོ་མཚར་ཤི་ནས་ལོག་པའི་སྐུ་སྐྱེ་མིན། །
སྙན་གྲགས་ནོར་གྱིས་ཁྱབ་པའི་ཆོས་རྗེ་མིན། །
མཚུངས་མེད་མཁས་པ་ཁྱོད་ལ་བསྟོད་པར་བགྱི། །
ཟབ་ཆོས་དོང་ནས་འདོན་པའི་གཏེར་འབྱིན་མིན། །
གྲུབ་རྟགས་རྡོ་ལ་འཇོག་པའི་རྣལ་འབྱོར་མིན། །
ཅིས་ཀྱང་དགོས་མེད་རྟོགས་པའི་ཞིག་པོ་མིན། །
མཚུངས་མེད་མཁས་པ་ཁྱོད་ལ་བསྟོད་པར་བགྱི། །
མ་འབད་ཡེ་སངས་རྒྱས་པའི་རྫོགས་ཆེན་མིན། །
མི་བསྒོམ་ཐ་མལ་ཀློད་པའི་ཕྱག་ཆེན་མིན། །
མི་བསམས་ཐུམ་མེར་སྡོད་པའི་དབུ་མ་མིན། །
མཚུངས་མེད་མཁས་པ་ཁྱོད་ལ་བསྟོད་པར་བགྱི། །
རལ་བའི་ཟླ་ཚེས་གཙུག་ཏུ་ཁུར་བ་མིན། ། །
གཏོ་ཆོག་བུམ་པར་མགྲིན་པར་གཟུང་བ་མིན། །
སྦྱོར་སྒྲོལ་རྡོ་རྗེའི་མདུང་ཐུང་ཐོགས་པ་མིན། །
མཚུངས་མེད་མཁས་པ་ཁྱོད་ལ་བསྟོད་པར་བགྱི། །
ལོག་བཤད་དུག་གི་མེ་ཏོག་བཀྲ་བ་མིན། །
སྦོམ་བཤད་འཇའ་ཚོན་ལག་ཏུ་འཛིན་པ་མིན། །
སྟོང་བཤད་ནམ་མཁའ་ཟས་སུ་ཟ་བ་མིན། །
མཚུངས་མེད་མཁས་པ་ཁྱོད་ལ་བསྟོད་པར་བགྱི། །
_139



དད་གསུམ་ཆུ་ལ་རི་མོ་བྲིས་པ་མིན། །
ངེས་འབྱུང་རྡོ་ལ་ས་བོན་བཏབ་པ་མིན། །
གཞན་ཕན་ཕུབ་རུལ་ཆུ་ཁར་འཕྱོ་བ་མིན། །
མཚུངས་མེད་མཁས་པ་ཁྱོད་ལ་བསྟོད་པར་བགྱི། །
སྙིང་སྟོབས་རྫིང་བུའི་ལྟག་ཆུ་ཆད་པ་མིན། །
ལྷག་བསམ་གངས་རི་ཉི་མས་བཞུས་པ་མིན། །
སྤྱི་སེམས་མེ་ཏོག་སད་ཀྱིས་བཅོམ་པ་མིན། །
མཚུངས་མེད་མཁས་པ་ཁྱོད་ལ་བསྟོད་པར་བགྱི། །
ཟབ་མྱུར་སྤོབས་པའི་རྣོ་སོ་བུད་པ་མིན། །
གུས་རྟགས་བརྩོན་པའི་སྡེར་བཞི་སྐམས་པ་མིན། །
ལུང་རིགས་རྡོ་རྗེའི་རྭ་རྩེར་ཞུམ་པ་མིན། ། །
མཚུངས་མེད་མཁས་པ་ཁྱོད་ལ་བསྟོད་པར་བགྱི། །
སོ་ཐར་ཆུ་ཤིང་ཁོང་ནས་རུལ་བ་མིན། །
བྱང་སེམས་ཤིང་སྐམ་ཡལ་ག་རེངས་པ་མིན། །
གསང་ཆེན་ཏཱ་ལའི་མགོ་བོ་བཅད་པ་མིན། །
མཚུངས་མེད་མཁས་པ་ཁྱོད་ལ་བསྟོད་པར་བགྱི། །
སྲོལ་རྒྱུན་རིགས་པའི་དོལ་དུ་ཚུད་པ་མིན། །
གསར་བཤད་ལྟ་བའི་གཡང་དུ་ལྷུང་བ་མིན། །
གཉིས་མེད་སེང་གེ་གྲོང་མཐར་འཁྱམས་པ་མིན། །
མཚུངས་མེད་མཁས་པ་ཁྱོད་ལ་བསྟོད་པར་བགྱི། །
140



མ་བསླབ་ཀུན་མཁྱེན་ས་རུ་ཕྱིན་པ་མིན། །
མ་བརྟགས་མཁས་པའི་གྲལ་དུ་འཚངས་པ་མིན། །
མ་སྤངས་དུག་ལྔ་ལམ་དུ་ཁྱེར་བ་མིན། །
མཚུངས་མེད་མཁས་པ་ཁྱོད་ལ་བསྟོད་པར་བགྱི། །
མཐོང་གྲོལ་ཅོད་པན་དབུ་ལ་གསོལ་བ་མིན། །
རེག་གྲོལ་ཕྱག་གིས་དབང་བསྐུར་མཛད་པ་མིན། །
ཐོས་གྲོལ་མན་ངག་ཞལ་ནས་གསུངས་པ་མིན། །
མཚུངས་མེད་མཁས་པ་ཁྱོད་ལ་བསྟོད་པར་བགྱི། །
ས་རྡོ་བརྩིགས་པའི་བསྟན་པ་སྤེལ་བ་མིན། །
གྲྭ་བཙུན་སྡེབ་པའི་ཚོགས་པ་སྐྱོང་བ་མིན། །
བན་བོན་འདྲེས་པའི་ལྟ་བ་འཛིན་པ་མིན། །
མཚུངས་མེད་མཁས་པ་ཁྱོད་ལ་བསྟོད་པར་བགྱི། །
མཐོང་ཚད་ལག་ཏུ་ལེན་པའི་ཉམས་ལེན་མེད། །
ཐོས་ཚད་བདེན་པར་འཛིན་པའི་དག་སྣང་མེད། །
ཤེས་ཚད་ཁོང་དུ་སྦས་པའི་རྣལ་འབྱོར་མེད། །
མཚུངས་མེད་མཁས་པ་ཁྱོད་ལ་བསྟོད་པར་བགྱི། །
མ་སྦྱངས་བྱིས་པའི་ཀློག་གི་འཆད་པ་མེད། །
སྒོ་ང་བྲག་ལ་བརྡབ་པའི་རྩོད་པ་མེད། །
ལུང་ཚིག་བྱེ་རི་སྤུངས་པའི་རྩོམ་པ་མེད། །
མཚུངས་མེད་མཁས་པ་ཁྱོད་ལ་བསྟོད་པར་བགྱི། །



རང་མཐོང་ཁྲོན་པས་མགུ་བའི་ཐོས་པ་མེད། །
གོག་འགྲོས་རི་ཀླུང་ཉུལ་བའི་བསམ་པ་མེད། །
ལོང་བས་རྒྱལ་ཁམས་ལྟ་བའི་སྒོམ་པ་མེད། །
མཚུངས་མེད་མཁས་པ་ཁྱོད་ལ་བསྟོད་པར་བགྱི། །
བསྟན་སྲོག་གཅོད་པའི་གནད་ལ་མཁས་པ་མེད། །
ལེགས་བཤད་སྨྲ་ངག་སྡོམ་ལ་བཙུན་པ་མེད། །
རྒོལ་ངན་ཡལ་བར་འདོར་བའི་བཟང་སྤྱོད་མེད། །
མཚུངས་མེད་མཁས་པ་ཁྱོད་ལ་བསྟོད་པར་བགྱི། །
སྔོན་མེད་ཟབ་དོན་གཟིགས་པའི་མཁྱེན་པ་མེད། །
དམ་སྡོམ་བག་ཡངས་གནང་བའི་བརྩེ་བ་མེད། །
གསོད་དང་སྲིའུ་གསོ་བའི་ནུས་མཐུ་མེད། །
མཚུངས་མེད་མཁས་པ་ཁྱོད་ལ་བསྟོད་པར་བགྱི། །
མི་མགོའི་ལྷུང་བཟེད་ཕྱག་ཏུ་འཛིན་པ་མེད། །
མི་རྐང་གླིང་བུས་མི་སྙན་སྒྲོག་པ་མེད། །
མི་ལྤགས་གཡང་གཞི་དགྲ་ལ་གཡོབ་པ་མེད། །
མཚུངས་མེད་མཁས་པ་ཁྱེད་ལ་བསྟོད་པར་བགྱི། །
ཞབས་ཟུང་སེང་ཁྲིས་བཏེགས་པའི་གཟི་བརྗིད་མེད། །
དབུ་འཕང་མིང་གིས་བསྟོད་པའི་ཆོ་ལོ་མེད། །
བཀའ་གཙན་ཐམ་ཀས་གནོན་པའི་དབང་ཐང་མེད། །
མཚུངས་མེད་མཁས་པ་ཁྱེད་ལ་བསྟོད་པར་བགྱི། །
142



མ་བསྒྲུབས་ལྷ་བརྒྱའི་ཞལ་གཟིགས་ལུང་བསྟན་མེད། །
ཐོལ་བྱུང་ཀློང་རྡོལ་རྟོགས་པའི་ཉམས་དབྱངས་མེད། །
དུས་གསུམ་རྗེན་པར་གཟིགས་པའི་མངོན་ཤེས་མེད། །
མཚུངས་མེད་མཁས་པ་ཁྱོད་ལ་བསྟོད་པར་བགྱི། །
སྔོན་རབས་དམ་པའི་ཕྱག་རྗེས་བསུབ་པ་མེད། །
ཕྱི་རབས་མཁས་པའི་བཀའ་དྲིན་བརྗེད་པ་མེད། །
སྔ་ཕྱིའི་གཞུང་བཤད་གཅིག་ཏུ་བསྲེས་པ་མེད། །
མཚུངས་མེད་མཁས་པ་ཁྱོད་ལ་བསྟོད་པར་བགྱི། །
ཡོད་མེད་ཕྱོགས་རེར་ཞེན་པའི་ལྟ་བ་མེད། །
དམིགས་གཏད་ཚད་མར་འཛིན་པའི་སྒོམ་པ་མེད། །
གང་ཤར་གཏད་སོ་བྲལ་པའི་སྤྱོད་པ་མེད། །
མཚུངས་མེད་མཁས་པ་ཁྱོད་ལ་བསྟོད་པར་བགྱི། །
ཆོས་འདུལ་གཙང་མའི་ཁྲིམས་ཀྱིས་བཏང་བ་མེད། །
བྱང་ཆུབ་སེམས་ཀྱི་གྲོགས་དང་བྲལ་པ་མེད། །
འོད་གསལ་ཕྱག་རྒྱ་ཆེ་ལས་གཡོས་པ་མེད། །
མཚུངས་མེད་མཁས་པ་ཁྱོད་ལ་བསྟོད་པར་བགྱི། །
DK
སྐུ་ལ་རྣམ་གསུམ་ཆོས་གོས་གཙང་མས་བཀླུབས། །
གསུང་གིས་སྡེ་སྣོད་གསུམ་གྱི་ཆོས་སྒྲ་སྒྲོག །
ཐུགས་ནི་བསླབ་གསུམ་ནོར་བུའི་མཛོད་ཀྱིས་གཏམས། །
རྣམ་འདྲེན་ཁྱོད་ཉིད་ས་སྟེང་མཛེས་པའི་རྒྱན། །
143



ཕྱོགས་བཅུ་དུས་གསུམ་རྒྱལ་བ་མ་ལུས་པའི། །
བཤད་དང་སྒྲུབ་པའི་རྒྱལ་ཚབ་ཁྱོད་ཉིད་དེ། །
གཞན་དག་བྱ་བ་ལས་ཀྱི་འཁོར་ལོ་ལ། །
མགོ་བོ་འཁོར་བའི་མིང་གི་བསྟན་འཛིན་ཙམ། །
མཁྱེན་རབ་ཡེ་ཤེས་མེ་ལོང་གཙང་མའི་ངོར། །
རབ་འབྱམས་འཁོར་འདས་ཤེས་བྱའི་གཟུགས་བརྙན་ཀུན། །
མ་འདྲེས་ཡོངས་རྫོགས་གསལ་བར་འཆར་བས་ན། །
འཇམ་པའི་རྡོ་རྗེ་ཁྱོད་ལས་གཞན་ཡོད་མིན། །
གནས་གསུམ་གཞལ་བྱའི་དེ་ཉིད་འབྱེད་པ་ལ། །
ཚོགས་དབུས་མི་འཇིགས་སེང་གེས་སྒྲ་སྒྲོགས་པ། །
སྔོན་ཆད་སྟོན་པའི་རྣམ་ཐར་ཐོས་པ་ཙམ། །
ད་ལྟ་ཆུ་བུར་མིག་གིས་མངོན་སུམ་མཐོང་། །
གནའ་དུས་མཁས་མང་ལྗོན་པའི་ཚལ་ན་ཡང་། །
དཔག་བསམ་ཡོངས་འདུ་ཁྱོདའདྲ་རྙེད་མིན་ན། །
ཕྱི་ནས་མི་མཁས་ཆུ་ཤིང་སྡོང་པོའི་ཕྲེང་། །
ཚར་དུ་དངར་པའི་གསེབ་ཏུ་དེ་བས་དཀོན། །
སྲིད་པའི་ཕུན་ཚོགས་གློག་གི་ཞགས་པ་ཡིས། །
འཆིང་བར་མ་ནུས་དབེན་གསུམ་རྒྱལ་ས་ཆེར། །
བྱམས་དང་སྙིང་རྗེའི་སྲིད་ལ་དབང་བསྒྱུར་བའི། །
དོན་བརྒྱུད་གྲུབ་པའི་ཕ་ཤུལ་ཁྱོད་ཀྱིས་འཛིན། །
144



ཁྱད་པར་ཐུབ་གཞུང་ཡངས་པའི་ནོར་འཛིན་ཁྱོན། །
གསལ་གསལ་རྗེན་པར་སྟོན་པའི་རིགས་རྨོ་འཕྲུལ། །
བསྡུས་རིགས་གསལ་བའི་ཉིན་བྱེད་ཤར་བའི་ཚེ། །
སྒྲོས་ངན་འབྱུང་བྱའི་རིགས་ལ་མུན་པ་བྱིན། ། །
ཕྱོགས་གླང་གྲགས་པའི་ཚད་མའི་ཁང་བཟང་རྩེར། །
རྟོག་བཏགས་བདུད་ཀྱི་རྒྱལ་མཚན་བསྙིལ་བའི་མཚོན། །
དབྱངས་ཅན་མགྲིན་གླུ་སྙན་པའི་བ་དན་ཆེ། །
མི་ནུབ་སྲིད་པའི་རྩེ་མོར་གྱེན་དུ་བསྒྲེང་། །
ཀླུ་སྒྲུབ་ལུགས་བཟང་ཐལ་འགྱུར་དབུ་མའི་མཁར། །
རྣམ་དཔྱོད་འགྲན་ཟླ་མེད་པའི་སྤྲིན་རུམ་ནས། །
ལུང་དང་རིགས་པའི་འབྲུག་སྒྲ་ལན་གཅིག་གིས། །
མཐར་འཛིན་ལྟ་བའི་རྨོངས་གཉིད་ཕ་མཐར་བསྐྲད། །
མཁས་པའི་གཞུང་བཟང་གསེར་གྱི་ས་གཞིའི་སྟེང་། །
སྨྲ་བ་ངན་པའི་བྲག་རྡོ་བརྩིགས་པ་ཀུན། །
ཕྱེ་མར་འཐག་པའི་སྔོན་མེད་བསྟན་བཅོས་ཆེ། །
རིགས་ལམ་གནམ་ལྕགས་ཐོག་གི་མདའ་མོ་ཕབ། །
འཕགས་པའི་ཡུལ་གྱི་གྲུབ་མཐའ་རྣམ་པ་བཞི། །
རང་རང་བཞེད་པའི་ལམ་སྲོལ་གཙང་མ་ལ། །
ཆོས་མཐུན་རྒོལ་པའི་མཚོན་གྱིས་མི་ཚུགས་པའི། །
ལུང་སྲུང་མི་ཤིགས་རྡོ་རྗེའི་གོ་ཆ་གནང་། །
145



འཛམ་གླིང་མཁས་པ་ཡོངས་ཀྱི་གཙུག་གི་ནོར། །
ཆོས་ཀྱི་གྲགས་པའི་རྣམ་འགྲེལ་དགོངས་པའི་རྒྱུན། །
གཞུང་འགྲེལ་རྩིབས་སྟོང་འབར་པའི་འཁོར་ལོ་ཡིས། །
ངན་རྟོག་འབུམ་གྱི་མགོ་བོ་དུས་གཅིག་བཅད། །
རྒྱལ་ཡུམ་ཤེས་རབ་ཕར་ཕྱིན་སྦས་པའི་དོན། །
རྗེ་བཙུན་བྱམས་པའི་དགོངས་བཅུད་ས་འོག་གཏེར། །
འཕགས་སེང་ལུགས་བཟང་འཕྲུལ་གྱི་ལྡེ་མིག་ལས། །
བློ་གསལ་བྱེ་བའི་མགུལ་རྒྱུན་དེང་འདིར་རྙེད། །
ཤར་ནུབ་མཁས་པའི་བཞེད་སྲོལ་ཟ་འོག་རིས། །
མ་འདྲེས་རྣམ་པར་བཀྲ་བའི་གུར་ཁུམ་ནས། །
དྲི་ཟའི་དབྱངས་བདུན་རྫོགས་པའི་སྙན་ཚིག་གླུས། །
ཟླ་བཞིན་མཛེས་མའི་ལང་ཚོ་བདག་གིར་མཛད། །
0，
6
གཞན་ཡང་དབུས་འགྱུར་ཞིང་དང་བསིལ་ལྡན་འདིར། །
བསྟན་པའི་སྦྱིན་བདག་བསྟན་འཛིན་འདུས་པའི་སྡེ། །
བསྟན་གཞི་ཆོས་སྡེ་སྤྱི་དང་བྱེ་བྲག་ལ། ། །
ལོ་རྒྱུས་ཚད་མའི་དྲང་ཐིགས་འཁྱོགས་པ་མེད། །
མདོར་ན་ཐོས་བསམ་རྒྱ་མཚོའི་ཕ་རོལ་ཕྱིན། །
མན་ངག་ཡིད་བཞིན་ནོར་བུས་ཐུགས་རྒྱུད་ཕྱུག །
བསྟན་འགྲོར་སྨན་པའི་མཛད་པ་འབྱམས་སུ་ཀླས། །
འདི་ནི་ཁྱོད་ཀྱི་རྣམ་པར་ཐར་བའི་སྡོམ། །
146



སྙིགས་མའི་ཡང་མཐའ་རྒུད་པའི་སྨག་རུམ་འདིར། །
མཁས་རློམ་ས་འཛིན་བྱེ་བའི་ཕྲག་པ་ནས། །་
འཆད་རྩོད་རྩོམ་པའི་འོད་ཟེར་སྟོང་འགྱེད་པའི། །
དམ་པ་ཉི་མ་གང་དེར་འདི་སྐད་གསོལ། །
བཀའ་ཕྱག་གདམས་པའི་སྲོལ་འཛིན་བཀའ་བརྒྱུད་པར། །
ལྟ་སྤྱོད་ངན་པའི་དྲི་མ་བསྒོ་འདོད་པའི། ། ་
དགྲ་བོ་བུ་རུ་རྫུ་བའི་དགེ་སྦྱོང་གཟུགས། །
བསྟན་པའི་ལྕགས་རི་ནང་ནས་དབྱུང་བར་འཚལ། །
ཐུབ་བསྟན་ཉིན་བྱེད་ལྟ་བའི་མིག་ལྡོངས་ཀྱང་། །
ཟོག་རྫུན་པུ་རུ་གཙུག་ཏུ་ཁུར་བཞིན་དུ། །
ལོག་བཤད་ཧཱུྃ་སྒྲ་རྒྱུད་མར་སྒྲོག་པ་ཡང་། །
སུན་འབྱིན་གསང་སྔགས་ཞགས་པས་འཆིང་བར་རིགས། །
བཀའ་གདམས་རིགས་བཟང་ལས་སྐྱེས་བྲམ་ཟེའི་བུ། །
གདོལ་བ་གཡུང་པོའི་ཁྲོད་དུ་འཁྱམས་པ་རྣམས། །
སྐལ་ངན་འཁྲུལ་སྣང་འཇོམས་པའི་ཐབས་མཁས་ཀྱིས། །
རང་རིགས་གཙང་མའི་རང་ངོ་འཕྲོད་པར་མཛོད། །
མཁས་བྱའི་རྒྱ་མཚོ་ལྷུབ་ཀྱིས་འཐུང་འདོད་ཀྱང་། །
རྣམ་དཔྱོད་རྒྱ་ཁབ་ཕྲ་མོས་བུམ་པ་རུ། །
འདྲེན་པར་མ་ནུས་ངལ་བའི་ཉམ་ཐག་ལུས། །
བྱིན་རླབས་བདུད་རྩི་སྨན་གྱིས་གསོ་བར་ཞུ། །
_147



བླུན་རྨོངས་ཟ་བྱེད་རྟ་གདོང་འབར་བའི་ལྕེས། །
ལུང་རྟོགས་ཆོས་ཚུལ་དལ་འབབ་གང་གཱའི་རྒྱུན། །
ཀུ་ཤའི་རྩེ་མོས་ཐིགས་པར་བསྒྱུར་བ་འདི། །
ཡལ་བར་མ་དོར་བླ་མ་འཇམ་དཔལ་དབྱངས། །
ད་ལྟ་དམ་ཆོས་སྨྲ་བའི་མདུན་ས་རུ། །
ཁྱོད་དང་མཚུངས་པར་སྲིད་ན་མ་མཆིས་པས། །
སྐྱོབ་པ་འཇིག་རྟེན་ཡོངས་ཀྱི་རྣམ་འདྲེན་ཁྱོད། །
སྲིད་ཞི་མཛེས་པའི་ཏོག་ཏུ་བརྟན་གྱུར་ཅིག །
ཐུབ་བསྟན་བྱི་དོར་བགྱིས་པའི་མཛད་ཕྲིན་ལ། །
བར་གཅོད་བདུད་ཀྱི་འཚེ་བའི་བསམ་སྦྱོར་ཀུན། །
ཞི་བའི་སྤྲིང་ཡིག་ཞིང་ཀུན་ཁྱབ་པའི་དབྱངས། །
བདེན་ཚིག་གྲུབ་པའི་དྲང་སྲོང་མཆོག་དེས་སྒྲོགས། །
ཞེས་སྡོམ་བརྩོན་སྡེ་སྣོད་རྒྱ་མཚོའི་ཕྲེང་བ་འཛིན་པ་འཇམ་དབྱངས་
བླ་མ་ས་གསུམ་གྱི་བསྟན་པའི་སྒྲོན་མེ་འབྲུག་མཁན་ཆེན་བསྟན་པ་རབ་
རྒྱས་ལ་བསྟོད་པའི་ཚིག་ལེའུར་བྱས་པ་དྲི་བྲལ་པདྨ་དཀར་པོའི་ཕྲེང་བ་
ཞེས་བྱ་བ་འདི་ཉིད་མདོ་ཁམས་བྱེ་མ་ཐང་གི་སློབ་གྲྭ་བ་བློ་གྲོས་དཔལ་
ལྡན་ནས་ཐུབ་དབང་གཉིས་པ་རྗེ་ཙོང་ཁ་པའི་བསྟོད་པ་དད་པའི་དྲི་
བསུང་འཐུལ་བའི་སྤོས་ཀྱི་རྫིང་བུ་ཞེས་བྱ་བའི་ཚིག་སྦྱོར་ཀྱི་འགྲོས་དང་
མཐུན་པར་རབ་གནས་ཤིང་སྤྲེལ་ལོའི་ཟླ་༨ཚེས་༡ ༣དགེ་བར་སྐྱིད་ཤོད་
ཉི་འོད་གྲོང་ཁྱེར་ལྷ་ལྡན་དུ་སྦྱར་བ་དགེ་འོ། ། ། །
148



བཅོས་མིན་དད་པའི་སྙན་འགྱུར།
ཆོས་འཕེལ། རྫོགས་རྐྱང་དགོན།
ཐུན་མཚམས་གསར་པའི་མཚན་དཔེས་ཉེར་འཁྱུད་རྒྱལ་ཀུན་མཁྱེན་པའི་ཡེ་ཤེས་སྐུ། །
འཇམ་དཔལ་དཔའ་བོ་སྙིགས་དུས་འགྲོ་ལ་ལྷག་པར་བརྩེ་བའི་རྗེས་ཆགས་ཀྱིས། །
བཤེས་གཉེན་ཚུལ་བཟུང་ཕན་བདེའི་འོད་དཀར་རྟག་ཏུ་འགྱེད་པའི་ཕྲིན་ལས་ཆེས ། །
སྲིད་གསུམ་མ་ལུས་གཅིག་ཏུ་བཟླུམ་མཛད་ཀུན་མཁྱེན་བླ་མ་གཙུག་ཏུ་བསྙེན ། ། །
II
གང་གི་ཡོན་ཏན་དཔག་ཡས་ཆུ་ག ཏེར་ཆེ། །
ཡོངས་སུ་བརྗོད་ལ་བདག་གི་བློ་དམན་ཡང་། །
དད་པའི་གསོས་སུ་ཆ་ཤས་ཉམས་བླངས་ནས། །
གུས་པས་བརྗོད་ལ་སྤྲོ་བ་གཏིང་ནས་སྐྱེས། །
མཐའ་ཡས་འགྲོ་ལ་བརྩེ་བ་ཡིས། །
དུ་ཁས་གནར་བར་མ་བཟོད་པས། །
ཁྱེད་སྐུ་མཚན་དཔེ་མེ་ཏོག་ཆེ། །
འདྲེན་བྱེད་དགའ་བའི་དཔལ་དུ་འཁྲུངས། །
149



དོན་བརྒྱུད་གདམས་པའི་མཛོད་ལདབང་བསྒྱུར་གཞན་དོན་ཁུར་ཁྱེར་སྙིགས་དུསསུ ། །
ཉི་མའི་གཉེན་མཚུངས་བཤེས་གཉེན་དམ་པའི་ཞབས་པད་རྙོག་མེད་དད་པ་ཡིས། །
སྤྱི་བོར་བཀོད་ནས་མཉེས་པ་དུ་མས་མདོ་སྔགས་རིག་གཞུང་རྒྱ་མཚོའི་དབྱིག །
ཚང་ལ་མ་ནོར་བློ་ཡི་ར་བར་དད་བརྩོན་སྐྱ་བས་དྲངས་པའི་ཚེ། །
སྐྱེ་ཐོབ་བློ་ཡི་ཉི་གཞོན་ལ། །
སྦྱངས་སྟོབས་རིག་པའི་འོད་སྣང་འབུམ། །
མཁའ་ལ་བཞད་པའི་རྣམ་ཐར་གྱིས། །
ངོ་མཚར་དད་པའི་སྙན་པ་འབར། །
འཆད་ན་རྒྱལ་བའི་དགོངས་པ་ཇི་བཞིན་བཀྲལ་བས་རྒྱལབ་དགྱེས་པའི་སྲས། །
རྩོད་ན་རིགས་པའི་གློག་ཞགས་ཕས་རྒོལ་སྨྲ་བའི་གཤེད་དུ་ཐོགས་མེད་འབེབ། །
རྩོམ་ན་སྙན་པའི་ངག་གིས་མཁས་མང་བྱེ་བའི་སྙན་དབང་ཅིག་ཅར་འགུག །
གྲགས་པའི་བ་དན་ཕྱོགས་བཅུར་གཡོ་བཞིན་སྲིད་པའི་གཙུག་ན་ལྷམ་མེར་བརྗིད། །
སྒྲུབ་བརྒྱུད་གྲུབ་པའི་བསིལ་རི་ལས། །
བྱུང་བའི་ཁ་བབས་རྣམ་བཞིའི་ཀླུང་། །
མ་ལུས་འདུས་པའི་གསང་ཆེན་མཛོད། །
བཤེས་གཉེན་ཆུ་གཏེར་ཁྱེད་མིན་སུ། །
150



བསླབ་གསུམ་ཡོན་ཏན་ཡལ་གས་རབ་འཁྱུད་ཕན་བདེའི་གྲིབ་བསིལ་ཁོར་ཡུག་ཏུ །
མཁྱེན་བརྩེ་ནུས་པའི་འབྲས་བཟང་བཅུད་ལྡན་ཚར་དུ་དངར་བའི་དགའ་སྟོན་གྱིས། །
ཐར་འདོད་འགྲོ་རྣམས་གཏན་བདེའི་འབྲས་བུ་དང་ལལབསུབའི་མཛད་བཟང་རྒྱུན། །
དཔག་བསམ་ཤིང་བཞིན་འཛད་མེད་འཇོ་བའི་ཕྲིན་ལས་སྲིད་མཐར་འཕེལ་གྱུར་ཅིག།
དགེ་བས་ཆོས་རྒྱལ་ཟླ་འོད་གཞོན་ནུ་ཡི། །
རྗེས་འཛིན་བསླབ་པ་གསུམ་ལྡན་འདུས་པའི་སྡེས། །
དྭགས་བསྟན་དྭངས་མ་སྤེལ་བའི་ལྷག་བསམ་དཔུང་། །
ཞུམ་མེད་སྤོབས་པའི་སྟོབས་དང་མི་འབྲལ་ཞིང་། །
ཐུགས་མཐུན་ཁྲིམས་གཙང་བསླབ་པའི་འོད་སྣང་གིས། །
མི་མཐུན་མུན་པའི་སྨག་ལས་རྒྱལ་གྱུར་ཅིག ། ། ། །
151



བསྟོད་ཚིག་མེ་ཏོག་ཆུན་པོ།
ར་ལུང་ངག་དབང་དོན་ཡོད། ལྷ་ས།
ལྟ་བ་ཕུལ་བྱུང་ཡབ་རྗེ་མར་པའི་ཞབས། །
བསྒོམ་པ་མཐར་ཕྱིན་རྗེ་བཙུན་ཐོས་པ་དགའ། །
སྤྱོད་པས་མཛེས་རྒྱུན་མངའ་བདག་དབུས་པ་མཆོག །
དཀར་བརྒྱུད་མེས་པོ་གསུམ་ལ་གུས་པས་འདུད། །
མདོ་སྔགས་རིག་གནས་བཀྲལ་ལ་མཁས་པའི་མཆོག།
དུག་གསུམ་སྐྱོན་གྱིས་མ་གོས་བཙུན་པས་མཛེས། །
དཀར་བརྒྱུད་གོང་མའི་རྣམ་ཐར་བཟང་བས་མཛེས། ། ་
ལུང་རིགས་སྨྲ་བའི་ཉི་མར་གུས་པས་འདུད། །
སྐྱབས་རྗེ་མཁན་ཆེན་ཡིད་བཞིན་ནོར་བུའི་ངོར། །
བསྟོད་བྱ་བསྟོད་བྱེད་ཀུན་དང་བྲལ་མོད་ཀྱང་། །
བསྟོད་ཚིག་མེ་ཏོག་པད་དཀར་ཆུན་པོ་ཞིག །
དད་པའི་སེམས་ཀྱིས་བསྐུལ་ཏེ་འདི་ན་སྤྲོ། །
152



སྐུ་ན་ཕྲ་མོའི་དུས་ནས་བསྟན་པ་ལ། །
དད་པའི་ཐུགས་བསམ་བཀག་པས་མི་ཁེགས་ཏེ། །
ས་དགེ་དཀར་རྙིང་སྐྱེས་ཆེན་དུ་མ་ཡི། ། །
ཞབས་རྡུལ་དང་དུ་ལེན་པའི་བསྐལ་བཟང་མཛད། །
སྡིངས་ཆེ་ལུང་རིགས་སྨྲ་བའི་དགའ་ཚལ་ནས། །
གསོ་སྤྱད་ངན་ངོན་ཙམ་གྱིས་ཚིམས་བྱས་ཏེ། །
བསྟན་འགྲོའི་ཁུར་ཆེན་དང་དུ་ལེན་དགོངས་ནས། །
མཐའ་རྒྱ་ཡངས་པའི་ཐུགས་དམ་དོར་དུ་མེད། །
ཚད་མའི་བསྟན་བཅོས་དབྱངས་ཅན་མགྲིན་གླུ་དང་། །
གྲུབ་མཐའི་བསྟན་བཅོས་རྡོ་རྗེའི་གོ་ཆ་དང་། །
ཤེར་ཕྱིན་འགྲེལ་པ་བྱམས་པའི་དགོངས་རྒྱན་སོགས། །
གནོད་བྱེད་གང་གིས་མི་ཟུག་རྡོ་རྗེ་ཉིད། །
ཁྱད་པར་རིགས་ལམ་གནམ་ལྕགས་ཐོག་མདའ་ཞེས། །
སྐལ་ལྡན་ཐར་པ་བགྲོད་པའི་ལམ་ཆེན་དང་། །
གཟུར་གནས་མཁས་ཀུན་འགུག་པའི་ལྕགས་ཀྱུ་སྟེ། །
འཛམ་གླིང་ཡང་རྩེའི་ཐོག་ན་འབྲུག་ལྟར་གྲགས། །
153



བྱམས་བརྩེའི་རླབས་རྒྱུན་ཁ་བའི་ལྗོངས་ནས་བཞུར། །
ཐུགས་རྗེའི་འོད་སྣང་འགྲོ་བ་ཀུན་ལ་གཟིགས། །
རྣམ་གྲོལ་འབྲས་བུ་རྫོགས་སངས་རྒྱས་ལ་རེག །
ཀུན་ཕན་དེད་དཔོན་དམ་པ་ཁྱེད་མིན་སུ། །
བསོད་ནམས་སྐལ་བ་དམན་པའི་ཉམས་ཆུང་ངར། །
ཡབ་རྗེ་བླ་མས་བུ་བཞིན་བསྐྱང་མོད་ཀྱང་། །
ལས་འབྲས་ངན་པས་འཁོར་བ་འཁྱམས་སོང་བས། །
ད་དུང་བདག་ལ་བརྩེ་བ་མ་ལྷོད་མཁྱེན། །
འདི་ནས་བཟུང་སྟེ་ཚེ་རབས་གཏན་གྱི་སྐྱབས། །
མགོན་པོ་ཁྱེད་ཀྱི་སྐུ་ཚེ་རབ་བརྟན་ཅིང་། །
བསྟན་དང་འགྲོ་བའི་དོན་ཆེན་སྒྲུབ་པ་ལ། །
ཕྲིན་ལས་དབྱར་མཚོ་བཞིན་དུ་རྒྱས་པར་ཤོག །
ཅེས་པ་འདི་མགོན་པོ་གང་གི་དྲིན་གྱིས་བསྐྱངས་པའི་སློབ་བུའི་
གྲལ་འཛིན་ར་ལུང་ངག་དབང་དོན་ཡོད་ནས་ཟླ་ཚེས་དགེ་བར་བླ་མའི་
བཀའ་དྲིན་རབ་ཏུ་དྲན་ཏེ་གུས་པས་ཕུལ། །
154



དད་གསུམ་འདྲེན་པའི་ཤིང་རྟ།
འཇམ་དབྱངས་རྒྱ་མཚན། བསམ་འགྲུབ་ཆོས་སྡིངས་དགོན།
གང་སྐུ་དམར་སེར་ཚོན་གྱིས་ལེགས་སྤྲས་ནས། །
གང་གསུང་ཡན་ལག་དྲུག་ཅུའི་དབྱངས་ཀྱིས་རྒྱན། །
གང་ཐུགས་བྱམས་དང་སྙིང་རྗེས་ཡོངས་གཏམས་པའི། །
མཚུངས་མེད་འགྲོ་བའི་མགོན་པོ་སྙིང་ནས་དྲན། །
རིང་ནས་གཞུང་ལུགས་གནད་ལ་འདྲིས་པ་ཡི། །
འཕགས་བོད་མཁས་པའི་དགོངས་པ་འདི་འོ་ཞེས། །
ཟེར་བ་མང་ཡང་དེང་དུས་མཁས་མང་དབུས། །
མདོ་སྔགས་རྒྱ་མཚོའི་གླེགས་བམ་ཁྱེད་ཉིད་ཙམ། །
རབ་དཀར་བརྒྱུད་པའི་མེ་རོ་གསོ་མཛད་པའི། །
ལྗགས་ཀྱི་བདུད་རྩིས་འཛམ་གླིང་ཡུལ་གྱུར་ཉུལ། །
སྐལ་ལྡན་སློབ་བུས་ཕྱོགས་དང་ཕྱོགས་མཚམས་ནས། །
བསྟན་བའི་རུ་མཚོན་འཛིན་མའི་ཁྱོན་འདིར་བསྒྲེངས། །
155



རིང་མིན་འདས་པའི་བགྲང་བྱ་དགུ་ཡི་ནང༌། །
གང་གསུང་བདུད་རྩིས་འཚོ་བའི་མཆེད་པོ་རྣམས། །
བླ་སློབ་བར་གྱི་དམ་ཚིག་ཟབ་མོ་དེ། །
འགྱུར་མེད་རྡོ་རྗེའི་བྲག་ལྟར་བརྟན་པར་སྨོན། །
བདག་སོགས་འགྲོ་བ་ཀུན་གྱི་མགོན་གཅིག་པུ། །
སྐྱབས་རྗེ་མཁན་ཆེན་ཡིད་བཞིན་ནོར་བུ་ཡི། །
མཛད་ཕྲིན་འོད་ཟེར་སྟོང་གི་དྲ་བ་ཅན། །
བརྒྱུད་འཛིན་སྐྱེས་བུས་ས་སྟེང་གང་བར་ཤོག །
ཅེས་པ་འདི་ནི་རིགས་བརྒྱའི་ཁྱབ་བདག་རྡོ་རྗེ་འཆང་མཁན་ཆེན་
བསྟན་པ་རབ་རྒྱས་ཀྱི་ཞབས་རྡུལ་སྤྱི་བོར་ལེན་པའི་སྐལ་བཟང་ཐོབ་པ་
འཇམ་དབྱངས་རྒྱལ་མཚན་ཞེས་འབོད་པས་སྦྱར་བ་དོན་དང་ལྡན་པར་
གྱུར་ཅིག ། ། །
156



ས་གསུམ་བསྟན་པའི་སྒྲོན་མེ་ཀུན་མཁྱེན་བླ་མ་བཀྲ་
ཤིས་བསྟན་པ་རབ་རྒྱས་མཆོག་ལ་བསྔགས་པ་
དད་གསུམ་པདྨའི་ཟེ་འབྲུ།
ངག་དབང་བདེ་ལེགས། ཕྱག་ཆེན་གླིང་དགོན།
ཐོས་པ་རྒྱ་ཆེན་ཡངས་པའི་ས་གཞི་ལ། །
བསམ་པ་རླབས་ཆེན་སྐྱེས་ཚལ་རབ་ཏུ་བཀྲ། །
སྒོམ་པ་སྟོབས་ཆེན་འབྲས་བཟང་ཚར་དུ་དངར། །
དྲི་བྲལ་ཆོས་སྐུ་མངོན་གྱུར་མཁས་དབང་རྗེ། །
འཆད་ན་ཆོས་ཕུང་བརྒྱད་ཁྲིའི་དགོངས་དོན་འགྲེལ། ། །
རྩོད་ན་རྒོལ་ངན་ཚོགས་ཀྱི་སྤོབས་པ་བསྙིལ། །
རྩོམ་ན་ཚངས་པའི་སྲས་མོ་འགྲན་བཟོད་པས། ། ་
གཟུགས་སྐུའི་གོ་འཕང་ཐོབ་པའི་མཚུངས་མེད་རྗེ། །
མཁྱེན་པས་ཤེས་བྱའི་ཆོས་ཀུན་གསལ་བར་རྟོགས། །
བརྩེ་བས་འགྲོ་བའི་སྡུག་བསྔལ་མ་ལུས་སེལ། །
ནུས་པས་ཁམས་གསུམ་འཁོར་བ་དོང་ནས་སྤྲུག། །
དོན་གཉིས་ལྡན་པའི་ངེས་དོན་བླ་མར་འདུད། །
157



ཕྱི་གཙང་དམར་སེར་ཆོས་གོས་གསུམ་གྱིས་མཛེས། །
ནང་གཙང་རྣམ་དག་བསླབ་གསུམ་ཁྲིམས་ཀྱིས་མཛེས། །
གསང་གཙང་འགྲན་མེད་ལྟ་སྒོམ་སྤྱོད་པས་མཛེས། །
འདྲེན་མཆོག་བླ་མ་ཚེ་རབས་ཕྲེང་བར་མཆོད། །
འཛམ་གླིང་སྤྱི་དང་བྱེ་བྲག་གངས་ཅན་པའི། །
ཕན་བདེའི་འབྱུང་གནས་རྒྱལ་བསྟན་རིན་པོ་ཆེ། །
ཕྱོགས་མཐར་སྤེལ་བཞིན་འཛིན་མཁས་རྗེ་བླ་མ། །
ལུང་རིགས་སྨྲ་བའི་ཉི་མ་ཁྱེད་མིན་སུ། །
དེ་ལྟར་བསྔགས་པའི་དགེ་བ་བསྟན་འཛིན་རྣམས། །
སྐུ་ཚེ་བརྟན་ཅིང་མཛད་ཕྲིན་རྒྱས་པ་དང་། །
ཀུན་གསལ་མཐའ་དང་མཉམ་པའི་ལུས་ཅན་ཀུན། །
གཏན་བདེའི་གོ་འཕང་ཐོབ་པའི་རྒྱུར་གྱུར་ཅིག །
༢༠ ༡༣༤/༢༧ཉིན་ངག་དབང་བདེ་ལེགས་ནས།
158



ཀུན་མཁྱེན་བསྟན་པ་རབ་རྒྱས་ལ་བསྟོད་པ་
དད་པའི་གདུང་དབྱངས།
པདྨ་རབ་རྒྱས། མཛེས་ཆུ་ངོགས་དགོན།
མཁས་མང་རྒྱུ་སྐར་བཀྲ་བའི་ཚོགས་དབུས་ན། ། །
མཁས་བུའི་ཡོན་ཏན་ཆ་ཤས་ཡོངས་རྫོགས་ཤིང་། །
མཁས་པའི་ཚུལ་དགུས་རྒྱན་པའི་ཉ་གང་ཟླའི། །
མཁས་བཙུན་ཚུལ་ལ་ཅུང་ཙམ་བསྟོད་པ་བགྱི། །
བསྟན་པའི་གཞི་མ་བསླབ་གསུམ་ཁྲིམས་ཀྱིས་ཕྱུག །
བསྟན་ལ་སྡང་བའི་རྒོལ་བ་ཚར་གཅོད་ཅིང་། །
བསྟན་པའི་གདུགས་དཀར་སྲིད་རྩེར་བསྒྲེང་མཛད་པའི། །
བསྟན་འཛིན་སྐྱེས་བུ་ཡོངས་ཀྱི་གཙུག་ནོར་བསྟོད། ། །
རབ་དཀར་གངས་རིས་མུ་འཁྱུད་བསྐོར་བའི་དབུས། །
རབ་གསལ་རྣམ་དཔྱོད་རལ་གྲིས་ཉོན་མོངས་གཞོམ། །
རབ་མཛེས་བསྟན་པའི་གཞི་མ་དགེ་འདུན་ལ། །
རབ་འབྱམས་གཞུང་བརྒྱའི་དཀའ་གནད་འཁྲོལ་ལ་བསྟོད། །
159



ཚུལ་ཁྲིམས་ནོར་འཛིན་ཡངས་པའི་གཞི་ཀུན་ཏུ། །
ཏིང་འཛིན་སྤྲིན་གྱི་མེ་ཏོག་དལ་ཕབས་ནས། །
ཤེས་རབ་བློ་གྲོས་པདྨོའི་ལོ་འདབ་རྒྱས། །
ཀུན་མཁྱེན་བསྟན་པ་རབ་རྒྱས་གཙུག་ན་རྒྱལ། །
མཁྱེན་རབ་ཟླ་བ་དཀར་པོས་ས་གསུམ་ཁྱབ། །
བརྩེ་ཆེན་ཆུ་གཏེར་ཐུགས་ཀྱི་ཀློང་ནས་རྡོལ། །
ནུས་ལྡན་གནམ་ལྕགས་ཐོག་གི་མདའ་མོ་འདིས། །
འགྲོ་བའི་རྨོངས་མུན་དྲུངས་ནས་འབྱིན་ལ་བསྟོད། །
ཅེས་པ་འདི་མཛེས་གྲྭ་པདྨ་རབ་རྒྱས་སམ་བྷོ་ཊའི་ཉི་གཞོན་ནས་
གུས་ཕུལ། །
160



ཀུན་མཁྱེན་བསྟན་པ་རབ་རྒྱས་
ལ་བསྟོད་པ་དད་པའི་ལང་ཚོ། །
ཡོན་ཏན་མཐའ་ཡས། ཁམས་པ་དགོན།
སྔོན་བྱོན་སྐྱེས་ཆེན་དུ་མའི་ཞལ་གསུང་ལ། །
མ་ནོར་ཇི་བཞིན་འཛིན་པའི་སྤོབས་པ་ལྡན། །
སྙིགས་མ་ལྔ་བདོའི་ཉམ་ཐག་འགྲོ་བ་ཡི། །
མགོན་སྐྱབས་དཔུང་གཉེན་གྱུར་པ་ཁྱེད་ལ་འདུད། །
འཇིག་རྟེན་དབང་ཕྱུག་ཀུན་མཁྱེན་འབྲུག་པ་ཡི། །
དགོངས་དོན་མ་ལུས་ཁོང་དུ་ཆུད་མཛད་པའི། །
ངོ་མཚར་འབུམ་གྱིས་ཕྱུག་པའི་སྨྲ་བའི་རྒྱལ། །
གང་ལ་བདག་ཡིད་དད་མཚོ་དབང་མེད་རྡོལ། །
དམར་སེར་ངུར་སྨྲིག་གོས་ཀྱི་ན་བཟའ་མཛེས། །
ཞི་དུལ་བག་ཡོད་སེམས་ཀྱི་གཤིས་ཀ་བཟང༌། །
བསླབ་གསུམ་ཁྲིམས་ཀྱི་པདྨའི་འདབ་བརྒྱ་གྲོལ། །
ཀུན་མཁྱེན་བསྟན་པ་རབ་རྒྱས་གུས་པས་བསྟོད། །
ངོ་མཚར་རྣམ་དཔྱོད་འཕྲུལ་གྱི་གྲུ་གཟིངས་གིས། །
བཅུ་ཕྲག་རིག་པའི་རྒྱ་མཚོ་ཕར་བརྒལ་བའི། །
སྨྲ་བའི་དབང་ཕྱུག་མཁན་ཆེན་བླ་མ་ཡིས། །
བདག་ལ་ཤིས་པའི་མེ་ཏོག་འཐོར་གྱུར་ཅིག །
161
161



མཁས་པའི་གོ་སར་ཞུགས་པ་གྲངས་མང་ཡང་། །
བཀའ་བསྟན་གཞུང་ལུགས་འབུམ་སྡེའི་གནད་གསང་དེ། །
ཇི་བཞིན་ཐང་མར་བརྡལ་ལ་འགྲན་མེད་པའི། །
ཕུལ་བྱུང་ངག་གི་དཔལ་མངའ་གང་ལ་བསྟོད། །
འཆད་ན་སློབ་དཔོན་དབྱིག་གཉེན་སྤོབས་པ་ལྡན། །
རྩོད་ན་ཆོས་གྲགས་རིགས་པའི་ཟླ་བོ་དངོས། །
རྩོམ་ན་ཐུབ་པའི་དགོངས་པ་ཐོགས་མེད་འགོད། །
ལུང་རིགས་སྨྲ་བའི་ཉི་མ་ཁྱེད་མིན་སུ། །
གངས་ལྗོངས་མཁས་འདུས་ཀུན་གྱི་སྨྲ་སྒོ་ལས། །
ཁྱེད་ལ་བསྟོད་ཚིག་དཀར་པོའི་མེ་ཏོག་འཐོར། །
རིས་མེད་འགྲོ་བ་ཀུན་གྱི་སྐྱབས་གཅིག་པུར། །།
བློ་གསར་སློབ་བུ་ཚོགས་ཀྱིས་ཡང་ཡང་བསྟོད། །
སྙན་སྙན་སྙན་ངག་མཁས་པའི་མདུན་ལམ་ཐོབ། །
བཙུན་བཙུན་བཙུན་པ་བཟང་པོས་ཁྱད་ཆོས་འཛོམས། །
མཛེས་མཛེས་བསླབ་གསུམ་ཁྲིམས་ཀྱིས་རབ་ཏུ་མཛེས། །
མཁས་མཁས་མཁས་པ་ཁྱེད་ལ་སླར་ཡང་བསྟོད། །
ཁམས་གྲྭ་ཡོན་ཏན་མཐའ་ཡས་ནས་༢༠༡༣/ལོ་ཟླ་༤ཚེས་༧ཉིན་
ཁམས་སྒར་ནས། ། ། །
162



བསྟོད་ཚིག་སྦྲང་མའི་གླུ་དབྱངས།
ཁྱུང་པོ་དབང་ཕྱུག འབྲུག་པ་དགོན།
བཀྲག་མདངས་སྣ་ཚོགས་ལྡན་པའི་ལྡུམ་རའི་ནང་། །
གསར་སྦྲང་བུང་པ་འཁོར་ས་མང་ན་ཡང་། །
མཆོག་གྱུར་ཨུ་དུམ་ཝཱ་ར་ཁྱེད་མིན་སུ། །
དེང་དུས་ཆོས་བརྒྱུད་མི་གཅིག་ནང་གསེས་སུ། །
ཤཱཀྱའི་བསྟན་ལ་དད་མཁན་མང་མོད་ཀྱི། །
ངེས་པ་དོན་གྱི་དགེ་སློང་ཁྱེད་མིན་སུ། །
འགྲོ་མགོན་བཀའ་བརྒྱུད་ཆེ་བཞི་ཆུང་བརྒྱད་ནང་། །
བསྟན་བཟུང་སྐྱེས་བུ་ཡིན་ཟེར་མང་མོད་ཀྱི། །
བསྟན་འཛིན་བསྟན་པ་རབ་རྒྱས་ཁྱེད་མིན་སུ། །
འཇིག་རྟེན་གོ་ལ་ཟླུམ་པོའི་ཡང་རྩེ་ན། །
ལུང་རིགས་ཉི་ཚེ་སྨྲ་བ་མང་མོད་ཀྱི། །
ཡང་དག་སྨྲ་བའི་ཉི་མ་ཁྱེད་མིན་སུ། །
163



འཆད་རྩོད་རྩོམ་པའི་ཤེས་རབ་སྒོ་མོ་བྱེ། །
བདེ་དགྱེས་གསང་གསུམ་ཐུགས་ནས་འཆད་མཁས་པ། །
ལུང་རིགས་གད་རྒྱང་སྒྲོགས་པ་ཁྱེད་མིན་སུ། །
ཞེས་མཁན་ཆེན་རིན་པོ་ཆེ་བཀྲ་ཤིས་བསྟན་པ་རབ་རྒྱས་མཆོག་ལ་
བསྟོད་ཚིག་སྦྲང་མའི་གླུ་དབྱངས་འདི་ནི་འབྲུག་པ་དགོན་གྱི་གྲྭ་མཐར་
སྐྱེས་པའི་ཁྱུང་པོ་དབང་ཕྱུག་དེས་སོ། །
164



མི་ཕྱེད་དད་པའི་འཛུམ་མདངས།
ཀརྨ་བཀྲ་ཤིས། ཐོས་བསམ་བྱང་ཆུབ་གླིང་དགོན།
རབ་མཛེས་མཚན་དཔེ་གསལ་རྫོགས་སྤུས་པའི་སྐུ། །
རབ་སྙན་ཚངས་དབྱངས་རྒྱ་མཚོ་འགྲན་པའི་གསུང་། །
རབ་འབྱམས་གཞུང་ལུགས་མ་ལུས་མཁྱེན་པའི་ཐུགས། །
རབ་ཏུ་མངའ་བའི་སྐྱབས་རྗེ་གཙུག་ན་རྒྱལ། །
དྭངས་གསལ་མཁའ་ལས་རྟ་ལྗང་འཆར་པའི་ཚེ། །
འགྲོ་བར་བདེ་དགའི་དཔལ་བཟང་སྟེར་བ་བཞིན། །
ཆོས་ཀྱི་དབྱིངས་ལས་སྙིང་རྗེའི་སྐུར་བཞེངས་པས། །
འགྲོ་རྣམས་དམ་ཆོས་བདུད་རྩིས་ཚིམས་པར་མཛད། །
བར་གནམ་དབྱིངས་ནས་སྦྲང་ཆར་བབས་པ་ལས་། །
འཛིན་མའི་ཁྱོན་དུ་རྩི་ཤིང་སྨིན་པ་བཞིན། །
གང་གི་འཆད་རྩོད་རྩོམ་པའི་ནོར་གཏེར་གྱིས། །
རྒྱལ་ཁམས་ཡོངས་ལ་ཆོས་ཀྱིས་སྨིན་པར་མཛད། །
ཅེས་པ་འདི་སྐྱབས་རྗེ་མཁན་ཆེན་བསྟན་པ་རབ་རྒྱས་ཀྱི་ཞབས་
རྡུལ་གཙུག་ཏུ་ལེན་པའི་སྐལ་བཟང་ཐོབ་པ་གུས་གྲྭ་ཀརྨ་བཀྲ་ཤིས་ནས་
བོད་ཆུ་སྦྲུལ་ལོའི་ཆུ་སྟོད་ཟླ་བའི་ཚེས་དགེ་བར་བྲིས། ། ༢༠༡ ༣༡༧
_165



ནམ་ཡང་གཟིམ་དུ་མེད་པའི་
སེམས་ཁོང་གི་སྒྲོན་མེ།
གངས་སྐྱེས་གླིང་བུ། ཕྱག་ཆེན་གླིང་དགོན།
བརྩེ་བའི་སྤྱན་རས་རིས་མེད་འགྲོ་ཀུན་གྱི་ཚོགས་ལ། །
ཡང་ཡང་གཟིགས་མཛད་ཀུན་མཁྱེན་ཡིད་བཞིན་གྱི་ནོར་བུ། །
སྤྱི་བོར་པདྨ་བཞད་པའི་ཟླ་དཀྱིལ་གྱི་དབུས་སུ། །
འབྲལ་མེད་རྟག་པར་བཞུགས་ནས་བྱིན་རླབས་མཆོག་སྩོལ་མཛོད། །
ཚུལ་ཁྲིམས་རྣམ་པར་དག་པའི་ནོར་འཛིན་གྱི་སྟེང་དུ། །
གཞན་ཕན་བྱང་ཆུབ་སེམས་ཀྱི་མེ་ཏོག་དེ་འཛུམ་ཞིང་། །
ལྷད་མེད་ལྷག་བསམ་དྲི་བསུང་ཕྱོགས་ཀུན་ཏུ་འཐོར་བའི། །
ཀུན་མཁྱེན་སྨྲ་བའི་ཉི་མ་གངས་ལྗོངས་ཀྱི་མཛེས་རྒྱུན། །
ཕྱི་རུ་སོ་ཐར་སྡོམ་པའི་མཛེས་སྡུག་ནི་རབ་བཀྲ །
ནང་དུ་བྱང་སེམས་བསླབ་པའི་ཉམས་ལེན་གྱིས་རྒྱུད་ཕྱུག།
གསང་བ་རིག་འཛིན་སྔགས་ཀྱི་རྣལ་འབྱོར་ལ་མཁས་པའི། །
ཀུན་མཁྱེན་སྨྲ་བའི་ཉི་མ་འདུལ་འཛིན་གྱི་ཁྱུ་མཆོག །
166



ཁྱེད་ཐུགས་འཆི་མེད་ལྷ་ལམ་ཡངས་པོ་ཡི་ཀློང་ན། །
བཅུ་ཕྲག་གཞུང་ལུགས་རྒྱ་མཚོའི་ཆུ་འཛིན་དེ་འཁྲིགས་ཤིང་། །
འགྲོ་ལ་དམ་ཆོས་སྦྲང་ཆར་ཆད་མེད་དུ་སྩོལ་བའི། །
ཀུན་མཁྱེན་སྨྲ་བའི་ཉི་མ་འགྲོ་བ་ཡི་དེད་དཔོན། །
ལུང་རིགས་ཉི་གཞོན་འབུམ་གྱི་འོད་མདངས་དེ་འཕྲོས་ཚེ། །
དྭགས་བརྒྱུད་བསྟན་པའི་པད་ཚལ་ལྷོད་མེད་དུ་གྲོལ་བའི། །
རྒྱལ་བ་ཀུན་འདུས་ཕྱག་ཆེན་ཀློང་ཡངས་ཀྱི་རབ་འབྱམས། །
གང་ཞབས་རྡོ་རྗེ་བོ་ངོ་བརྟན་པ་རུ་སྨོན་ནོ། །
ཞེས་རྗེ་ཉིད་ཀྱི་གུས་འབངས་ཀྱི་གྲལ་མཐའ་བ་སེང་གྲྭ་ངག་དབང་
ཤེས་རབ་བོམ་གངས་སྐྱེས་གླིང་བུ་ཞེས་འབོད་པ་དེས་ས་ག་ཟླ་བའི་དུས་
བཟང་ལ་ལུང་རིགས་སྨྲ་བའི་དགའ་ཚལ་ཕྱག་ཆེན་གླིང་ནས། །
167



སུམ་ལྡན་རྡོ་རྗེ་འཛིན་པ་ཀུན་མཁྱེན་ལུང་རིགས་
སྨྲ་བའི་ཉི་མ་ལ་བསྟོད་པ་དད་གསུམ་འདབ་
བརྒྱ་གྲོལ་པའི་གེ་སར། །
ཕྲིན་ལས་ནོར་བུ། ཕྱག་ཆེན་གླིང་དགོན།
ཐོས་པས་བཀའ་བསྟན་མ་ལུས་ཁོང་དུ་ཆུད། །
བསམ་པས་བཅུ་ཕྲག་རིག་གནས་གཏན་ལ་ཕབ། ། ་
སྒོམ་པས་ཕྱག་རྒྱ་ཆེན་པོའི་སྒྲོན་མེ་སྤར། །
གསུམ་པོ་འདི་དག་འཛོམས་པའི་ངའི་བླ་མ། །
འཆད་པའི་ཡོན་ཏན་འགྲན་པའི་ཟླ་དང་བྲལ། །
རྩོད་པས་ཆོས་རྣམས་མ་ལུས་སྒྲོ་འདོགས་ཆོད། །
བརྩམས་ན་ལེགས་བཤད་སྒོ་འཕར་ཡངས་པོར་འབྱེད། །
གསུམ་པོ་འདི་དག་འཛོམས་པའི་ངའི་བླ་མ། །
མཁས་པས་ཡོན་ཏན་རྒྱ་མཚོའི་ཕ་རོལ་ཕྱིན། །
བཙུན་པས་འགྲོ་བ་མ་ལུས་དྭངས་པ་འདྲེན། །
བཟང་པོ་གསུམ་གྱི་ལེགས་ཆ་ཡོངས་སུ་བསྡུས། །
གསུམ་པོ་འདི་དག་འཛོམས་པའི་ངའི་བླ་མ། །
168



བསྟན་པའི་གསལ་བྱེད་མར་མི་དྭགས་གསུམ་དང་། །
པད་དཀར་མི་བསྐྱོད་ཀུན་མཁྱེན་བླ་མ་སོགས། །
གཞན་ཕན་སྙིང་རྗེས་ཕྱུག་པའི་བླ་མ་རྣམས། ། །
སྐྱེ་དང་ཚེ་རབས་ཀུན་ཏུ་མི་འབྲལ་ཤོག། །
༢༠༡༣༤/༢༩ཉིན་ཕྲིན་ལས་ནོར་བུ་ནས།
：་
•
169



མཆོད་བསྟོད་ཡིད་ཀྱི་གདུངས་དབྱངས།
སངས་རྒྱས་བསྟན་འཛིན། གསེར་མདོག་ཅན་དགོན།
མཁྱེན་བརྩེའི་འོད་ཟེར་སྟོང་གིས་རབ་སྤྲས་པའི། །
རབ་རྨོངས་མུན་ཆེན་འཇོམས་ལ་ཆེས་དཔའ་བ། །
སྨྲ་བའི་ཉི་མ་ཀུན་དགའ་དབང་ཕྱུག་མཆོག །
བདེ་ཆེན་འཁོར་ལོའི་མཛེས་པའི་རྒྱན་གྱུར་ཅིག །
ཁ་བ་རི་བའི་རིག་གཞུང་འོ་མའི་མཚོ། །
ཐོས་བསམ་སྒོམ་པས་ཡོལ་གོར་ལེགས་བཅུས་ནས། །
སྐལ་ལྡན་བུ་ལ་བརྩེ་བས་སྦྱིན་མཛད་པའི། །
འགྲོ་བའི་མགོན་པོ་ནམ་ཡང་མི་འབྲལ་ཤོག །
མང་ཐོས་བཤེས་གཉེན་གཙུག་གི་རྒྱུན་དུ་བཅིང་། །
རིས་མེད་གྲུབ་མཐའ་རྒྱ་མཚོའི་ཕ་མཐར་ཕྱིན། །
པཎ་གྲུབ་གོང་མའི་རྣམ་ཐར་ལེགས་སྐྱོངས་པའི། །
འགྲོ་མགོན་མཆོག་དེས་ནམ་ཡང་རྗེས་བཟུང་ཤོག །
170



བདག་ཡིད་གདུང་ཤུགས་དྲག་པོས་ཉེར་བསྐུལ་ཏེ། །
མགོན་པོ་ཁྱེད་ལས་སྐྱབས་གཞན་མི་རེ་བས། །
བྱང་ཆུབ་སྙིང་པོའི་གོ་འཕང་མ་ཐོབ་བར། །
བརྩེ་ལྡན་ཁྱེད་ལ་འབྲལ་མེད་བསྟེན་པར་ཤོག །
ཅེས་ཤོ་ལོ་ཀ་ཚད་མེད་བཞིའི་གྲངས་ལྡན་འདི་ཡང་བསྟན་པའི་སྒྲོན་
མེ་ཆེན་པོ་མཁན་ཆེན་ཡིད་བཞིན་ནོར་བུ་ངག་དབང་དབྱངས་ཅན་
གཙུག་ལག་རྒྱ་མཚོ་ལུང་རིགས་སྨྲ་བའི་ཉི་མའམ་ཁྱབ་བདག་འཁོར་
ལོའི་མགོན་པོ་སྨྲ་བའི་ཉི་མ་ཀུན་དགའ་དབང་ཕྱུག་གི་ཞབས་པད་སྤྱི་
བོར་ལེན་པའི་སྐལ་བཟང་ཐོབ་པ་གཙང་ཐུབ་བསྟན་གསེར་མདོག་ཅན་
དགོན་པའི་གྲལ་མཐའ་བ་སངས་རྒྱས་བསྟན་འཛིན་ནས་དད་པས་
མདུན་བསུས་ཏེ་གསོལ་བ་རྩེ་གཅིག་ཏུ་བཏབ་པའོ། །
171



བསྟོད་དབྱངས་སྤྲིན་གྱི་མེ་ཏོག་
བཤད་སྒྲུབ་རྒྱ་མཚོ། ལྷ་ས།
འཆད་པའི་བཀའ་སློབ་དལ་འགྲོའི་དཔལ་ལ་འགྲན། །
རྩོད་པའི་རིགས་ལམ་གནམ་ལྕགས་ཐོག་མདའ་ཡིས། །
རྩོམ་པའི་གླེགས་བམ་རྒྱ་མཚོའི་སྒོ་འབྱེད་པའི། །
ཀུན་མཁྱེན་བསྟན་པ་རབ་རྒྱས་གཙུག་ན་རྒྱལ། །
བྱམས་སེམས་དཀར་བོའི་འོད་སྣང་ཕྱོགས་བཅུར་འཚེར། །
མཛངས་པའི་མཁྱེན་རབ་དྲོད་འཁོལ་ཀུན་ནས་རྒྱས། །
གང་ལ་ཉེ་རིང་དབེན་པའི་བླ་མ་མཆོག །
རྟ་ལྗང་གཞོན་ནུ་ཅན་གྱི་མཐུན་དཔེར་འོས། །
རྟག་གུས་བརྩོན་པས་ལེ་ལོའི་དྲ་བ་གཅོད། །
ཤེས་རབ་རལ་གྲིས་རྨོངས་པའི་མུན་ཆེན་འཇོམས། །
རྣམ་དཔྱོད་རིགས་པས་ཡང་དག་ལྟ་བ་སྟོན། །
བསྟན་འཛིན་སྐྱེས་བུའི་ཕྲིན་ལས་ཨེ་མ་རྨད། །
ལྷང་ལྷང་ཆོས་སྒྲ་སྒྲོགས་པའི་ཕྱག་ཆེན་གླིང་། །
བཟང་བཟང་བླ་མ་བཟང་པོའི་མཛད་ཕྲིན་བཟང་། །
རྒྱས་ས་ལྔ་རིག་ཟུང་གི་པད་ཚལ་རྒྱས། །
སྨིན་སྨིན་གངས་ཅན་གཞོན་ནུའི་བློ་གྲོས་སྨིན། །
བཤད་སྒྲུབ་རྒྱ་མཚོས་༢༠༡༣/༡/༢ ༡ཉིན་བྲིས།
172



ངའི་སེམས་ནང་གི་སྒྲོན་མེ།
བྱང་ཆུབ་དཔལ་བཟང་། ཕྱག་ཆེན་གླིང་དགོན།
མཐའ་ཡས་སྲིད་པར་འཁོར་བའི་འགྲོ་བ་རྣམས། །
བཟོད་མེད་སྡུག་བསྔལ་རྒྱ་མཚོའི་རྦ་རླབས་ལས། །
སྒྲོལ་བྱེད་དམ་ཆོས་གྲུ་གཟིངས་ལྟ་བུ་ལ། །
སྙིང་ནས་གསོལ་བ་འདེབས་བཞིན་སྐྱབས་སུ་མཆི། །
འཆད་རྩོད་རྩོམ་པའི་འདབ་སྟོང་རབ་ཏུ་རྒྱས། །
ཐོས་བསམ་སྒོམ་པས་ཐེ་ཚོམ་དྲྭ་བ་བཅད། །
མཁས་བཙུན་བཟང་པོས་བཅོས་མིན་རང་མདངས་ངོམས། །
ལུང་རིགས་སྨྲ་བའི་ཉི་མ་གཙུག་ན་རྒྱལ། །
ཕ་མཐར་བརྒལ་བའི་མཛད་ཕྲིན་རེ་རེ་ཡིས། །
དེང་གི་མཁས་པར་རློམ་རྣམས་ཟིལ་གྱིས་མནན། །
ཁུངས་བཙུན་ལུང་རིགས་ལྡན་པའི་གསུང་རྩོམ་རེས། །
ལོག་སྨྲའི་འཆལ་གཏམ་སྣ་ཚོགས་རྨང་ནས་བཤིག །
173



བསླབ་གསུམ་རྒྱན་གྱིས་ཕྱུག་པའི་ཀུན་མཁྱེན་རྗེས། །
བཀའ་བརྒྱུད་བསྟན་པའི་རྒྱལ་མཚན་སླར་ཡང་བསྒྲེང་། །
འཆད་རྩོད་རྩོམ་པའི་འོད་སྟོང་ཕྱོགས་བཅུར་སྤྲོས། །
བསྡུ་བ་རྣམ་བཞིས་འཁོར་རྣམས་སྤྲོ་བ་སྟེར། །
རྨད་བྱུང་ཕྲིན་ལས་དུས་སུ་ལེགས་སྨིན་ཞིང༌། །
ཐུགས་བསྐྱེད་བླ་མེད་འགྲོ་ངོར་ཡོངས་གྲུབ་སྟེ། །
མདོ་སྔགས་བསྟན་པ་རྒྱ་མཚོའི་རྒྱན་གཅིག་པུ། །
ང་ཡི་བླ་མ་བསྟན་པ་རབ་རྒྱས་མཁྱེན། །
ཞེས་གསང་གྲྭ་བྱང་ཆུབ་དཔལ་བཟང་ནས་མཆོད་པའི་ཚབ་ཏུ་བྲིས། །
174



དད་སེམས་ཀྱི་མཆོད་སྤྲིན།
ལྷག་བསམ་རྒྱ་མཚོ། ཀ་ཐོག་དགོན།
སྐུ་ལ་དམར་སེར་གུར་གུམ་མདངས་འཛིན་ནས། །
མི་འཇིགས་སེངྒེའི་ཁྲི་ལ་རབ་བརྗིད་ཅིང་། །
དམ་ཆོས་གྲུ་ཆར་ཅི་ཡང་འབེབས་མཛད་པའི། །
མཚུངས་མེད་འགྲོ་བའི་མགོན་པོ་སྤྱི་བོར་མཆོད། །
སྐྱེ་བས་ཐོབ་པའི་ཤེས་རབ་དམན་པའི་ཁར། །
རིག་པའི་གནས་ལ་སྦྱངས་པ་ཆུང་ན་ཡང་། །
དཔལ་ལྡན་བླ་མའི་ཐུགས་བསྐྱེད་རྣམ་དཀར་ལས། །
སྙིང་ནས་དམ་ཆོས་སྒྲུབ་པའི་ངེས་པ་རྙེད། །
འདི་བཟུང་ཚེ་རབས་ཕྲེང་བ་ཀུན་ཏུ་བདག །
དམ་གཙང་མཆེད་པོ་རྡོ་རྗེ་སྤུན་དང་བཅས། །
མགོན་པོ་ཁྱེད་ཀྱིས་བརྩེ་བས་རྗེས་བཟུང་ནས། །
ལྗགས་ཀྱི་བདུད་རྩིས་འཚོ་བར་སྙིང་ནས་སྨོན། །
ཅེས་པ་འདི་ནི་མཁན་ཆེན་ཡིད་བཞིན་ནོར་བུ་བསྟན་པ་རབ་རྒྱས་སམ་ངག་
དབང་དབྱངས་ཅན་གཙུག་ལག་རྒྱ་མཚོ་ལུང་རིགས་སྨྲ་བའི་ཉི་མ་དཔལ་བཟང་
པོའི་ཞབས་པད་སྤྱི་བོར་ལེན་པའི་སྐལ་བཟང་ཐོབ་པ་ཡར་འབྲོག་ཀ་ཐོག་
སྡེ་བདུན་ཆོས་གླིང་གི་བཙུན་ཆུང་ལྷག་བསམ་རྣམ་དག་རྒྱ་མཚོ་ཞེས་པ་དེས་དད་
པས་མདུན་བསུས་ཏེ་བྲིས་པའོ། །
175



བསྟོད་ཚིག་དྲན་པའི་རྟ་ཕོ། །
ཀུན་དགའ་རྣམ་རྒྱལ། རྒྱལ་རྩེ་དཔལ་མགོན་ཆོས་སྡེ་དགོན།
རབ་དཀར་ཀེ་ལ་ཤ་ཡི་དོ་ཀེར་འཆང་བ་གནས་བཟང་ཁ་བ་
ཅན་གྱི་ཞིང་མཆོག་ཡངས་པོ་རུ། ། །
རབ་འབྱམས་ཤེས་བྱའི་མཁའ་ལ་མཁས་གྲུབ་བཅོ་ལྔའི་དུང་
ཟླར་གདུལ་བྱ་རྒྱུ་སྐར་ཕྲེང་བས་བསྐོར་བ་ཡི། །
རབ་མཛེས་ཞི་བའི་འཛུམ་གྱིས་གྲངས་མེད་འགྲོ་ཁམས་ཟླ་
བའི་མ་མ་རྟག་ཏུ་བརྩེ་བས་སྐྱོངས་མཛད་པ། །
རབ་བྱུང་ཅང་ཤེས་རྩལ་ལྡན་ཐར་འདོད་འགྲོ་བའི་གཏན་གྱི་
སྐྱབས་གནས་མཁན་ཆེན་ཡིད་བཞིན་ནོར་བུར་འདུད། །
སྐྱེ་བའི་མྱུ་གུ་རང་རང་ལས་ཀྱི་རྗེས་སུ་འབྲང་། །
བསྐྱོད་པའི་ལམ་བུ་སྔོན་ལས་དེད་ནས་འཚོལ་བར་བྱེད། །
ཐོབ་པའི་ལས་སྐལ་བསོད་ནམས་རི་བོ་མི་ཆེ་ཡང་། །
ལས་ཀྱི་བླ་མས་རྗེས་བཟུང་བདག་བློ་གཏན་དུ་བདེ། །
འདི་ནས་བཟུང་ཏེ་ཚེ་རབས་ཀུན་ཏུ་ཅོལ་ཆུང་བདག །
མགོན་པོ་ཁྱེད་ཀྱི་བརྩེ་བས་ནམ་ཡང་རྗེས་བཟུང་སྟེ། །
ས་དང་ལམ་གྱི་རྟོགས་པ་མྱུར་དུ་རབ་རྫོགས་ནས། ། །
བྱང་ཆུབ་སྙིང་པོའི་གོ་འཕང་མཆོག་དེ་མངོན་གྱུར་ཤོག །
176



ཅེས་པ་འདི་ཡང་རིགས་དང་དཀྱིལ་འཁོར་རྒྱ་མཚོའི་ཁྱབ་བདག་མཁན་ཆེན་
ཡིད་བཞིན་ནོར་བུ་བཀྲ་ཤིས་བསྟན་པ་རབ་རྒྱས་མཆོག་དང་ཐོག་མའི་ཞལ་གྱེས་
ཀྱི་དྲིལ་བརྡ་རྣ་བའི་མགྲོན་དུ་གྱུར་དུས་དྲན་པའི་རྟ་ཕོ་གང་སྐུའི་སྐྱེལ་མའི་
མཆིབས་སུ་རྒྱལ་རྩེ་དཔལ་མགོན་ཆོས་སྡེའི་གྲྭ་མིང་འཛིན་པ་ཀུན་དགའ་རྣམ་
རྒྱལ་ནས་གུས་པས་བྲིས་པ་ཀུན་ནས་བཀྲ་ཤིས་པའི་རྒྱུར་གྱུར་ཅིག།
177



ཀུན་མཁྱེན་བླ་མའི་གཟི་བྱིན་གྱི་འོད་སྣང་།
མཁན་ཚུལ་ཁྲིམས་བསམ་འགྲུབ། མེ་ཏོག་མདངས་འཕྲོག་དགོན།
གསོན་ཡ་སྤུན་ཟླ་ཚོ།
སྦྲང་ཆར་ཟིལ་མའི་སློབ་སྟོན་གྱིས་དབེན་ཞིང་། །
ཐང་ཤིང་ཁེར་སྐྱེས་ཀྱི་ཟླ་བོར་མཚུངས་པའི་ས་ཡ་དྲུག་གི་མི་
བུ་ཚོ་ལ།
བཀའ་སློབ་དྲོན་མོའི་ཆར་ཟིམ་རེ་རེས།
མདུན་ལམ་སྟོང་གི་ཡལ་འདབ་བསྐྲུན་སོང་།
བརྩེ་བའི་ཐུགས་ཀྱི་སློབ་སྟོན་རེ་རེས།
སྐད་ཡིག་དྭངས་མའི་ཕ་མཁར་བཞེངས་སོང་།
གཅེས་གཅེས་གནད་ཀྱི་གདམས་པ་རེ་རེས།
འཛམ་གླིང་སྐྱེ་དགུ་གཉིད་ལས་སློང་སོང་།
རེད་ཡ་སྤུན་ཟླ་ཚོ།
དེ་ནི་གོ་ལའི་ཐོག་གི་མི་བུ་ཀུན་དང༌།
ང་དང་གངས་ཅན་པའི་བསོད་ནམས་ཀྱི་སྐལ་བ་ཡིན་ལ།
ཀུན་གཟིགས་བླ་མའི་གཟི་བྱིན་གྱི་ཆ་ཤས་ཤིག་ཀྱང་རེད།
གསོན་དང་དཔྱོད་ལྡན་ཚོ། །
178



མི་གཞི་གསོ་བའི་ཤེས་ཡོན་གྱིས་དབུལ་ཞིང་།
དྲང་བདེན་གྱིས་ཕོངས་པའི་རྐང་གཉིས་ཚོ་ལ།
བདེན་དོན་འཚོལ་བའི་རིགས་ཚུལ་རེ་རེས།
ཀུན་རྨོངས་ཡིད་ཀྱི་མུན་པ་བསལ་སོང་།
གདན་ས་དུ་མས་སློབ་སྟོན་བསྐྲུན་པས།
དཔྱོད་ལྡན་སློབ་མས་ས་གསུམ་ཁྱབ་སོང་།
རེད་ཡ་དཔྱོད་ལྡན་ཚོ། །
དེ་ནི་ཉེར་གཅིག་མཁས་པའི་ཁྱུ་མཆོག་རེད་ལ།
རིགས་སྨྲ་འབུམ་གྱི་སློབ་དཔོན་ཡང་རེད།
གསོན་དང་དཔྱོད་ལྡན་ཚོ།
གོ་རིག་ཟུང་དང་འབྲེལ་བའི་བསྟན་དོན་གྱིས་སྟོང་ཞིང་།
གཟུར་གནས་དབུལ་བའི་རྐང་གཉིས་འགྲོ་ལ།
ལེགས་བཤད་དྭངས་མའི་རྩོམ་ཆོས་རེ་རེས།
རྫུན་མའི་ཤོག་ཕུང་རླུང་ལ་བསྐུར་སོང་། །
ཡིན་ལུགས་འཚོལ་བའི་ཤེས་རབ་རེ་རེས།
བཅོས་མའི་སེམས་ཀྱི་རྫུན་ཕུག་གཏོར་སོང་།
དྲང་བདེན་ལམ་ལ་བསྔགས་བརྗོད་རེ་རེས།
ཡིད་སེམས་འགུགས་པའི་ཕོ་ཉ་བཏང་སོང་།
རེད་ཡ་དཔྱོད་ལྡན་ཚོ།
179



དེ་ནི་རྐང་གཉིས་འགྲོ་བའི་དེད་དཔོན་ཡིན་ཞིང་།
ང་ཡི་སེམས་ཀྱི་ཉི་མ་ཡིན་ལ།
སྨག་རུམ་ཁྲོད་ཀྱི་སྒྲོན་མེ་ཡང་རེད།
གསོན་དང་མཆེད་ལྕམ་ཚོ།
ལོག་སྨྲའི་མུན་པ་སྟུག་པོ་ཚུར་ཚུར་དུ་འཕེལ་ཞིང་།
རྒྱལ་བསྟན་ཉི་མ་གཞོན་ནུ་ནུབ་རི་ལས་བརྒལ་སྐབས།
ཐུགས་བསྐྱེད་སྐྱ་རེངས་དཀར་པོ་ཤར་མཐའ་ནས་གསལ་
བྱུང༌། །
ཐར་བའི་ལྷ་ལམ་ཡངས་པོ་ཚུར་ཚུར་དུ་ཕྱེས་སོང་།
རེད་ཡ་མཆེད་ལྕམ་ཚོ།
དེ་ནི་མུན་པ་སེལ་བའི་སྒྲོན་མེད་ཡིན་ཞིང་།
སྲིད་པའི་རྒྱ་མཚོ་ལས་རྒལ་བའི་གྲུ་དཔོན་ཡིན་ལ།
ཐུབ་དབང་དོན་ཀུན་གྲུབ་པའི་བསྟན་པའི་རྒྱལ་ཚབ་ཀྱང་
རེད། །
བཀའ་དྲིན་ཆེ། ཀུན་གཟིགས་བླ་མ་ལགས།
ཁྱེད་ཀྱི་རིགས་ལམ་གྱི་རྣོ་ངར་རེ་རེས།
གཙུག་ལག་གཞུང་བརྒྱའི་སྒོ་མོ་ཕྱེས་སོང་།
མན་ངག་བྱིན་རླབས་ཀྱི་ཆར་ཟིམ་རེ་རེས།
ཟག་མེད་བདེ་སྟོང་གི་མྱུ་གུ་བསྐྱེད་སོང་།
180



བཀའ་དྲིན་ཆེ། ཡབ་རྗེ་བླ་མ་ལགས།
བཀའ་བབས་བཞི་ལྡན་གྱི་ཆུ་རྒྱུན་དྲོན་མོ།
སྐལ་ལྡན་ངེད་ཅག་གི་བགོ་སྐལ་གནང་སོང་།
བློ་ལྡན་ཕྱག་ཆེན་གྱི་རང་ཞལ་ལམ་ནས།
སེམས་ཉིད་ཆོས་སྐུ་ཡི་རང་ངོ་སྤྲད་སོང་།
ཟབ་ལམ་ཆོས་དྲུག་གི་གསང་བའི་ལམ་ནས།
ཚེ་གཅིག་འོད་སྐུར་གྲོལ་བའི་མན་ངག་བྱིན་སོང་།
རྒྱུད་སྡེ་རྒྱ་མཚོའི་ཚུལ་དྲུག་ལམ་ནས། །
རྒྱལ་བསྟན་གཅེས་དགུ་ཀུན་ཐང་མར་བརྡལ་བས།
ངེད་ཅག་བུ་སློབ་རྣམས་མཁའ་སྤྱོད་དུ་འཕུར་འགྲོ།
རེད་ཡ་མཆེད་ལྕམ་ཚོ།
དེ་ནི་གོ་ལའི་ཐོག་གི་སྨྲ་བའི་སེངྒེ་ཡིན་ཞིང་།
གངས་ཅན་ཁྲོད་ཀྱི་མཁས་པའི་གཙུག་རྒྱན་ཡིན་ལ།
མན་ངག་རྒྱ་མཚོ་མཆིལ་བའི་གྲུབ་པའི་ཁྱུ་མཆོག་ཀྱང་ཁྱེད་རེད། །
བཀའ་དྲིན་ཆེ། ཀུན་གཟིགས་བླ་མ་ལགས། བཀའ་དྲིན་ནམ་
ཡང་མི་བརྗེད།
181



སླར་སྨྲས་པ།
འཆད་ན་གཙུག་ལག་གཞུང་གི་སྒོ་བརྒྱ་འབྱེད། །
རྩོད་ན་རིགས་སྨྲ་འབུམ་གྱི་སྤོབས་པ་འཇོམས། །
རྩོམ་ན་སྡེབ་སྦྱོར་མཁས་པའི་ཡིད་དབང་འཕྲོག །
ཀུན་གཟིགས་སྨྲ་བའི་ཉི་མ་ཞབས་བརྟན་ཤོག །
ཅེས་པ་འདི་ནི་རིགས་པ་སྨྲ་བ་མདོ་སྔགས་གཙུག་ལག་བྱེ་བའི་རྒྱ་
མཚོ་མི་བསྐྱོད་དགྱེས་པའི་དུང་ཟླ་ཞེས་འབོད་པས་དབེན་གནས་བསམ་
གཏན་ཡིད་འོང་གི་དགའ་ཚལ་ནས་བྲིས་པའོ། །
182



གངས་ལྗོངས་རིག་པའི་དཔའ་བོ་ཀུན་མཁྱེན་
བསྟན་པ་རབ་རྒྱས།
བྷོ་ཊའི་ཉི་གཞོན། མཛེས་ཆུ་ངོགས་དགོན།
སྙིང་སྟོབས་དང་སྤོབས་པ་གཞོམ་མེད་ཀྱི་བཀའ་རྒྱུད་ཀྱི་
ཀུན་མཁྱེན་ཁྱེད་ནི།
ང་ཚོ་སློབ་ཚོགས་ཀུན་གྱི་རྨོངས་མུན་སེལ་བའི་སྒྲོན་མེ་དང་།
ལོག་རྟོག་གི་བྲག་རི་གཏོར་བའི་གནམ་ལྕགས་ཀྱི་མདའ་མོ།
དབྱར་སྐྱེས་ཀྱི་བསྟན་པའི་སྲོག་སྐུད་ཕྲ་མོ་དེ་ཆད་དུ་
མི་འཇུག་པས་རྡོ་རིང་གི་ཀ་བ། །
ཡབ་མེས་ཀྱི་གཅེས་ནོར་ཉམས་སུ་མི་བཅུག་པས་ལ་
རྒྱ་ཅན་གྱི་རྒྱལ་སྲས།
དྲང་བདེན་གྱི་ལམ་དུ་ཞུགས་པས་ཚངས་པ་ཡི་གནམ་ཐིག
བློ་རིག་གི་རྩལ་ཁ་རྫོགས་པས་ཟླ་བྲལ་གྱི་ཀུན་མཁྱེན།
འཆད་རྩོད་རྩོམ་གསུམ་ལ་རང་དབང་འབྱོར་བས་ན་མཁན་
ཆེན་ཏེ། ཁྱེད་ནི།
ལྟ་སྒོམ་སྤྱོད་གསུམ་ལ་ཉམས་མྱོང་ཅན་གྱི་གྲུབ་ཐོབ།
183



འགྲོ་རྣམས་དུག་ལྔའི་ཚ་གདུང་ལས་སྐྱོབས་པས་
ན་འཚོ་བྱེད་ཀྱི་རྒྱལ་པོ། །
སེམས་ཅན་ཀུན་ལ་བུ་ལྟར་བརྩེ་བས་བྱང་སེམས།
ཕ་རྗེས་བུ་ཡིས་ཟིན་པས་དཔའ་རྒོད།
གཞན་ལ་བརྙས་བཅོས་མི་བྱེད་པས་བསྟན་འཛིན།
གཞན་གྱིས་ཕྲག་དོག་གི་དུག་རླངས་འཚུབ་ཀྱང་རྗེ་མི་ནུས་པས་
རྡོ་རྗེ་ཡི་ལྷུན་པོ།
བཀའ་བརྒྱུད་ཀྱི་རང་ཚུགས་མི་ཉམས་པར་བྱེད་པས་
བརྒྱུད་འཛིན་གྱི་སྲོག་ཤིང་།
ཟླ་མེད་སྟོན་པ་མཆོག་གི་རྒྱལ་ཚབ་ཏུ་གྱུར་པའི་ཀུན་མཁྱེན་
ཁྱེད་ནི།
ཀུན་མཁྱེན་པད་དཀར་གྱི་དགོངས་པ་ཧྲིལ་པོ་བཞེས་ཤིང་
རིས་མེད་རྒྱལ་བསྟན་ཡོངས་ཀྱི་དེད་དཔོན་ཞིག་སྟེ། །
མདོ་སྔགས་ལུང་རིགས་ཀྱི་རྩོད་ངག་དབྱར་སྐྱེས་ལྟར་བར་
མེད་དུ་ལྡིར་ཚེ།
ཕས་རྒོལ་ཝ་སྐྱེས་ཀྱི་ཚོགས་ཀྱིས་ནུས་མེད་ཀྱི་ཧིན་སྒྲ་རེ་
སྒྲོགས་ཤིང་ལྐོག་ནས་མེད་མུག་གི་ངག་འཆལ་སྤང་གི་ཤ་མོ་
བཞིན་རྡོལ་ཡང་། །
དངོས་གནས་ལུང་རིགས་ཀྱི་བརྡར་ཤ་གཅོད་ནས་འགྲན་ཡ་
GK
84



བྱེད་ཕོད་པས་མི་བུ་ཞིག་མི་འདུག་པས་བརྗིད་ཉམས་ལྡན་
པའི་གངས་དཀར་གྱི་ཡང་རྩེ་རུ་འགྱིང་བས་སེངྒེ་ཞིག་རེད།
ཀུན་མཁྱེན་ཡ་ཀུན་མཁྱེན། །
ཁྱེད་ནི། ལུང་རིགས་ཀྱི་བང་མཛོད། ངེས་དོན་གྱི་རྒྱལ་སྲས།
དོན་དམ་གྱི་དགེ་སློང་རྣལ་མ་ཞིག་རེད་ཨང་།
མཛེས་གྲྭ་པདྨ་རབ་རྒྱས་སམ་བྷོ་ཊའི་ཉི་གཞོན་ནས་གུས་ཕུལ། །
185



གངས་ལྗོངས་ཀྱི་སེང་ཆེན།
བསམ་གཏན་ཀུན་ཁྱབ། ཁང་ནེ་དགོན།
མཁན་ཆེན་བཀྲ་ཤིས་བསྟན་པ་རབ་རྒྱས།
ཁྱེད་ནི་ཁ་བའི་རྡུལ་མང་ཁྲོད་ཀྱི་རིག་པའི་སེང་གེ།
གངས་ལྗོངས་ཀྱི་སྐྱེས་ནོར་དམ་པ།
ཤེས་རིག་གི་གཡུ་རལ་ངོམ་ཞིང༌།
རིགས་ལམ་གྱི་མཆེ་སྡེར་བགྲད། །
རྣམ་དཔྱོད་ཀྱི་རྩལ་ཁ་རྒྱས་ཤིང་།
གཞུང་ལུགས་ཀྱི་མཁྱེན་པ་རྫོགས།
ཨེ་མ་རིག་པའི་སེང་གེ
ཁྱེད་ཀྱི་མཛད་རྗེས་རེ་རེས།
མེས་པོ་ཡི་རྐང་རྗེས་བསྙེགས།
རིག་པའི་སེང་གེ་
ཁྱེད་ནི་འཇིག་རྟེན་འདིར་གསར་དུ་བཞད་པའི་ཨུ་དུམ་ཝ་ར།
ངས་ཤོག་བུ་སྣག་ཚ་འབུམ་ཕྲག་རྙེད་རྗེས།
ཁྱེད་ཀྱི་མཛད་བཟང་ཕྱོགས་ཙམ་བཀོད་ནུས། །
186



ཀུན་མཁྱེན་བླ་མ་ལ་བསྟོད་པ་གནས་ལུགས་
བསིལ་ཟེར་དཀར་པོའི་རང་མདངས།
མཛེས་བཟོད་པ། མཛེས་ཆུ་ངོགས་དགོན།
རྒྱུན་ཤེས་སྲོལ་རྒྱུན་གྱི་རིག་གནས་དག་གཙང་ཞིག་དང་།
བདེན་འཚོལ་རང་དབང་གི་མཁའ་དབུགས་གསར་བ་
ཞིག་སྐྲུན་པའི་ངེས་དོན་གྱི་རྒྱལ་སྲས་ལགས།
ཁྱེད་ཀྱི་ཤེས་རིག་གི་རོལ་དབྱངས་སྙན་མོ་ལས་ང་ཚོའི་སེམས་ལ་
བྱམས་བརྩེའི་སྐྱོང་བའི་ཆབ་ཟིལ་མཉམ་པོ་ཞིག་བབས་བྱུང་ལ།
རང་ལུགས་གཙང་མའི་རིན་ཐང་གསལ་པོ་ཞིག་སྨིན་བྱུང་།
དེར་མ་ཟད་ལྷད་མེད་ལྷག་བསམ་གྱི་བསིལ་ཟིལ་དཀར་པོ་
ཞིག་དང་ཚད་མེད་རྣམ་དཔྱོད་ཀྱི་སྐར་མདའ་འོད་ཆེན་ཞིག་
གིས་འགྲོ་བ་མང་པོ་ཚ་གདུང་གི་བཙོན་ལས་བླངས་སོང་།
འཐད་ལྡན་ལུང་རིགས་ཀྱི་གནས་ལུགས་གཙང་མ་ཞིག་དང་།
རྣམ་དག་བསླབ་གསུམ་གྱི་ཁྲིམས་ལུགས་ཚུལ་མཐུན་ཞིག་
སྒྲུབ་པའི་དུས་རབས་ཀྱི་ཉི་གཞོན་ལགས། །
ཁྱེད་ཀྱི་འཚེ་མེད་ཀྱི་ཟབ་གསུངས་དྲོད་འཇམ་དེ་ཡིས་ང་ཚོའི་
187



སྟེང་དུ་གནས་ལུགས་ལྡན་པའི་ཉི་འོད་གསར་བ་
ཞིག་ཤར་བྱུང་ལ།
ཕྱོགས་འཛིན་བྲལ་བའི་རང་དབང་གཙང་མ་ཞིག་ཀྱང་
ཚེས་བྱུང་།
དེ་དང་ལུང་རིགས་རྩོད་ངག་གི་མེ་ཆར་རྣོན་པོ་ཞིག་དང་།
དྲི་བྲལ་རྨད་བྱུང་གི་ལེགས་བཤད་ཉམས་ལྡན་ཞིག་གིས་
སློབ་བུ་སྒྲོམ་ཆེན་ཞི་བདེ་ཡི་ལམ་བཟང་རྙེད་སོང་།
དོན་དམ་གྱི་མཁས་དབང་ལགས། །
ཁྱེད་ཀྱི་བཀའ་དྲིན་ནི་ང་ཚོས་ཇི་ལྟར་གཞལ་ནུས།
ནམ་ཡང་གཞལ་ག་ལ་ནུས། །
ང་ཚོས་ཁྱེད་ཉིད་ལ་བསྟོད་སྔགས་རེ་དང་ཁྱེད་ཉིད་ལ་ཡིད་
སྨོན་རེ་ལས་གང་ཡང་ནུས་མ་སོང་།
ཡིན་ཡང་ཁྱེད་ཀྱི་ཐུགས་བརྩེའི་སྤྱན་ཟུང་ནི་གཏན་དུ་ངེད་
ཅག་ལ་གནང་དགོས་གཏན་དུ་གནང་དགོས་ཡ་རིན་པོ་ཆེ།
ཞེས་པ་འདི་ནི་མགོན་པོ་གང་གི་སློབ་ཚོགས་སུ་གཏོགས་པ་མཛེས་བཟོད་པ་
ནས། ། ། །
188



སྙིགས་དུས་སྒྲོན་མེ།
ལེགས་བཤད་རྒྱ་མཚོ། ཕྱག་ཆེན་གླིང་དགོན།
སེམས་ཁོངས་ཀྱི་ཉི་མ། མུན་སེལ་གྱི་ཟླ་བ། འགྲོ་བ་ཡི་སྒྲོན་མེ། ང་
ཡི་བླ་མ།
ཀུན་མཁྱེན་ལགས། ཡིད་བཞིན་ནོར་བུ།
རྒྱལ་བསྟན་གྱི་མཛེས་རྒྱན། །
བཀའ་བརྒྱུད་པའི་སྲོག་ཤིང་། རིས་མེད་ཀྱི་དེད་དཔོན།
ང་ཡི་བླ་མ།
མཁས་དབང་ལགས། བསྟན་པ་རབ་རྒྱས།
བོད་པ་ཡི་སྐྱབས་མགོན། །
འདི་ཕྱི་ཡི་ལམ་སྟོན། ཉམ་ཐག་གི་མ་མ།
ང་ཡི་བླ་མ། ཕྱག་ཆེན་པ།
ཀློང་ཡངས་རབ་འབྱམས།
189



ཀུན་གཟིགས་ཡིད་བཞིན་ནོར་བུའི་ཞབས་བརྟན་
རིན་ཆེན་ཕྲེང་བ་ཞེས་བྱ་བ་བཞུགས་སོ། །
མཁན་ཆེན་དོན་བརྒྱུད་ཉི་མ། འཛི་སྒར་དགོན།
བསླུ་མེད་དཀོན་མཆོག་གསུམ་གྱི་བདེན་པ་དང་། །
བདག་ཉིད་ལྷག་བསམ་རྣམ་པར་དག་པའི་མཐུས། །
རྒྱལ་བའི་བསྟན་པ་རབ་ཏུ་རྒྱས་བྱེད་མགོན། །
ཞབས་པད་བརྟན་ཅིང་ཕྲིན་ལས་རྒྱས་གྱུར་ཅིག།
ཅེས་པ་འདི་ནི་འཛི་སྒར་མཁན་ཆེན་དོན་བརྒྱུད་ཉི་མའི་གསུང་བྱིན་
རླབས་ཅན་ནོ། ། ་
190



མཁན་ཆེན་ཡིད་བཞིན་ནོར་བུའི་ཞབས་བརྟན་
འཆི་མེད་རང་སྒྲ་ཞེས་བྱ་བ་བཞུགས་སོ། །
གྲུབ་རིགས་ཁྱུ་མཆོག ཚེས་བཅུ་དགོན།
རྨད་བྱུང་ཐུབ་བསྟན་སྙིང་པོ་དོན་གྱི་རྒྱུད། །
ཟླ་བྲལ་འཆད་རྩོད་རྩོམ་པའི་འོད་སྟོང་གིས། །
ལུང་རྟོགས་པད་ཚལ་རབ་ཏུ་རྒྱས་པའི་གཉེན། །
མཚུངས་མེད་བླ་མའི་ཞབས་པད་བརྟན་གྱུར་ཅིག །
རྩ་གསུམ་བདེན་ཚིག་གྲུབ་པའི་ནུས་མཐུ་དང་། །
བདག་སོགས་ལྷག་བསམ་དག་པའི་རྟེན་འབྲེལ་མཐུས། །
རྟག་པ་དམ་པའི་བཀྲ་ཤིས་དཔལ་འབར་ཤོག །
ཅེས་པ་གྲྭ་ཚུལ་ཁྲིམས་རྣམ་རྒྱལ་ནས་རྟེན་དང་བཅས་བསྐུལ་ངོར་
གྲུབ་རིགས་ཁྱུ་མཆོག་མིང་གིས་བྲིས་པ་དགེ་ལེགས་འཕེལ། །
j91



དཔལ་འབྲུག་པ་བཀའ་བརྒྱུད་ཀྱི་མཁན་པོ་བཀྲ་ཤིས་བསྟན་
པ་རབ་རྒྱས་ཀྱི་ཞབས་བརྟན་གསོལ་འདེབས་མི་
འཇིགས་སེངྒེའི་ང་རོ་ཞེས་བྱ་བ་བཞུགས་སོ། །
ཅོག་གྲྭ་ཆོས་ཀྱི་སེང་གེ སྡིངས་ཆེ་དགོན།
ཨོཾ་སྭཱ་སྟི།
རབ་འབྱམས་རྒྱལ་ཀུན་ཡེ་ཤེས་རྡོ་རྗེའི་ཁམས། །
མཚན་དཔེའི་ལང་ཚོ་རྣམ་པར་རོལ་བའི་སྐུ། །
འཆི་མེད་ཚེ་ཡི་ལྷག་པའི་ལྷ་རྣམས་ཀྱིས། །
ཚེ་མཐའ་ཡས་པས་བྱིན་ཆེན་དབབ་ཏུ་གསོལ། །
གདོད་ནས་རྣམ་དག་ཆོས་སྐུའི་མཁའ་དབྱིངས་ལས། །
རང་རྩལ་མ་འགགག་སྒྱུ་འཕྲུལ་གཟུགས་སྐུའི་གར། །
གང་འདུལ་མོས་ངོར་ཤར་བ་ཆུ་ཟླའི་གཟུགས། །
འགྲོ་བའི་ཚ་གདུང་སེལ་དེར་གསོལ་བ་འདེབས། །
སྐྱེས་པའི་ཤེས་རབ་རྩ་བ་རབ་ཏུ་བརྟན། །
སྦྱངས་པའི་ཡོན་ཏན་ཡལ་འདབ་ཀུན་ཏུ་རྒྱས། །
གནས་ལྔ་རིག་པའི་འབྲས་བུ་གཡུར་ཟ་བའི། །
བཤེས་གཉེན་ཡོངས་འདུའི་ལྗོན་པ་ཞབས་བརྟན་གསོལ། །



སྔོན་གོམས་ཐུགས་བསྐྱེད་དམ་བཅའ་བཙན་པོ་ཡིས། །
དོན་བརྒྱུད་བསྟན་པ་རབ་ཏུ་རྒྱས་མཛད་ཕྱིར། ། །
བཀའ་བརྒྱུད་གོང་མའི་རྣམ་ཐར་ལེགས་སྐྱོང་བཞིན། །
མཁས་བཙུན་བཟང་པོའི་དཔལ་དུ་ཞབས་བརྟན་ཤོག །
འཆད་ན་གསུང་རབ་མཐའ་དག་གསལ་བར་མཛད། །
རྩོད་ན་ཕས་རྒོལ་འབྱུང་བྱ་མུན་པར་བྱེད། །
རྩོམ་ན་པད་དཀར་དགོངས་པའི་འདབ་བརྒྱ་འགྲོལ། །
ལུང་རིགས་སྨྲ་བའི་ཉི་མ་ཞབས་བརྟན་གསོལ། །
སྙིགས་མའི་རང་མདངས་སྨག་རུམ་འཐིབ་པའི་ཚེ། །
རབ་དཀར་བསྟན་པའི་མེ་རོ་གསོ་བའི་སླད། །
འགལ་རྐྱེན་དུས་མཐའི་རླུང་ནག་ཁྱད་བསད་ནས། །
བསྟན་པའི་སྒྲོན་མེ་སྤོར་དེར་ཞབས་བརྟན་གསོལ། །
ལུང་རིགས་འདབ་བརྒྱ་བཞད་པའི་དགའ་ཚལ་དུ། །
དད་བརྩོན་ཤེས་ལྡན་བློ་གསལ་བུང་པ་ཚོར། །
འཆད་རྩོད་རྩོམ་པའི་རྩི་བཅུད་འཇོ་བཞིན་དུ། །
མི་འགྱུར་གཡུང་དྲུང་ལྟ་བུར་ཞབས་བརྟན་ག སོལ། །
193



བསླུ་མེད་དཀོན་མཆོག་གསུམ་གྱི་བདེན་པ་དང་། །
འཆི་མེད་ཚེ་ལྷ་གསུམ་གྱི་བྱིན་རླབས་དང་། ། །
བསྟན་སྲུང་མ་མགོན་ཆོས་གསུམ་མཐུ་སྟོབས་ཀྱིས། །
སྨོན་པའི་དོན་རྣམས་གེགས་མེད་མྱུར་འགྲུབ་ཤོག །
ཅེས་ཞབས་བརྟན་གསོལ་འདེབས་ཤོ་ལོ་ཀ་བཀྲ་ཤིས་རྟགས་བརྒྱད་
ཀྱི་གྲངས་ལྡན་འདི་ཡང་ཅོག་གྲྭ་བརྒྱད་པའི་མཚན་སྙན་མ་རྫས་ཙམ་ལ་
རེ་བ་ངག་དབང་བསྟན་འཛིན་ཆོས་ཀྱི་སེངྒེར་འབོད་པས་ཇི་ལྟར་གསོལ་
བ་བཏབ་པ་བཞིན་རྒྱལ་བའི་བསྟན་པ་དར་ཞིང་རྒྱས་པའི་རྒྱུར་གྱུར་
ཅིག། སརྦ་མངྒ་ལམ། །
194



གསོལ་འདེབས་དྲང་སྲོང་བདེན་ཚིག་ཅེས་
བྱ་བ་བཞུགས་སོ། །
དགའ་ལྡན་རིན་པོ་ཆེ། ལྷ་ས།
ཨོཾ་སྭ་སྟི། །
ངག་ལ་དབང་བསྒྱུར་ཤེས་བྱའི་གནས་ལ་མཁས། །
དཔལ་ལྡན་འབྲུག་པའི་རིང་ལུགས་ཉིན་མོར་བྱེད། །
གངས་ཅན་བསྟན་པ་འཛིན་པའི་བཤེས་གཉེན་མཆོག །
ཞབས་པད་སྲིད་མཐའི་བར་དུ་བརྟན་གྱུར་ཅིག །
སོ་ཐར་ཚུལ་ཁྲིམས་ས་གཞི་གཙང་མ་རུ། ། །
བྱང་སེམས་ཏིང་འཛིན་ལམ་གྱི་སྨྱུག་གུ་རྒྱས། །
ཤེས་རབ་སྐུ་གསུམ་འབྲས་བུ་གཡུར་ཟ་བའི། །
བསླབ་གསུམ་རྒྱན་གྱི་སྤུད་དེ་ཞབས་བརྟན་གསོལ། །
དམ་པའི་ཡོན་ཏན་ཀུན་ལ་དབང་འབྱོར་ཞིང་། །
འཕགས་ནོར་རིན་ཆེན་བདུན་གྱི་མངོན་པར་ཕྱུག །
ཆོས་ཀྱི་མཛད་པ་སྲིད་གསུམ་དབང་སྒྱུར་མགོན། །
མཁན་ཆེན་བསྟན་པ་རབ་རྒྱས་ཞབས་བརྟན་གསོལ། །
195



འགྲོ་བའི་བླ་མ་མཚུངས་ཟླ་བྲལ་བའི་སྐུ། །
གསང་བ་གསུམ་གྱི་གཟི་བྱིན་རབ་ཏུ་འཕྲོ། །
དམ་ཆོས་བདུད་རྩིས་གདུལ་བྱ་ཚིམས་མཛད་པའི། །
བཤད་སྒྲུབ་བསྟན་པ་དར་ཞིང་རྒྱས་གྱུར་ཅིག །
བླ་མ་ཡི་དམ་མཁའ་འགྲོའི་བྱིན་རླབས་དང་། །
ཆོས་སྐྱོང་མ་མགོན་རྣམས་ཀྱི་མཐུ་སྟོབས་དང་། །
ལས་འབྲས་བསླུ་བ་མེད་པའི་བདེན་པའི་མཐུས། །
སྨོན་ལམ་བཏབ་ཚད་ཇི་བཞིན་མྱུར་འགྲུབ་ཤོག །
ཅེས་པ་འདི་གཙང་ཤར་ཕྱོགས་མཆོག་སྤྲུལ་དགའ་ལྡན་རིན་པོ་ཆེས་མཛད་པའོ། ། སརྦ་མངྒ་
ལམ། ། དགེ་ལེགས་འཕེལ།
196



བདེ་འདི་དཔར་བའི་ལེགས་བྱས་ཀྱི་དགེ་བ། ཕ་མ་
གཉིས་ཀྱི་གཙོས་བྱས་པའི་སེམས་ཅན་ཐམས་ཅད་བཤེས་
གཉེན་དམ་པས་རྗེས་སུ་བཟུང་ནས་གནས་སྐབས་འགལ་
རྐྱེན་ངན་པ་ཞི་ནས་བསམ་དོན་ལྷུན་གྱིས་འགྲུབ་པ་དང་།
.མཐར་ཐུག་སངས་རྒྱས་ཀྱི་གོ་འཕང་མྱུར་དུ་ཐོབ་པའི་
རྒྱུར་གྱུར་ཅིག །
རྩོམ་སྒྲིག་པས་ཟི་ལིང་ནས། ༢༠༡༣/༨/༢



བདེ་འདི་དཔར་བའི་ལེགས་བྱས་ཀྱི་དགེ་བ། ཕ་མ་
གཉིས་ཀྱི་གཙོས་བྱས་པའི་སེམས་ཅན་ཐམས་ཅད་བཤེས་
གཉེན་དམ་པས་རྗེས་སུ་བཟུང་ནས་གནས་སྐབས་འགལ་
རྐྱེན་ངན་པ་ཞི་ནས་བསམ་དོན་ལྷུན་གྱིས་འགྲུབ་པ་དང་།
མཐར་ཐུག་སངས་རྒྱས་ཀྱི་གོ་འཕང་མྱུར་དུ་ཐོབ་པའི་
རྒྱུར་གྱུར་ཅིག །
རྩོམ་སྒྲིག་པས་ཟི་ལིང་ནས། ༢༠ ༡ ༣/༨/༢
གྱི



རིན་སྒོར། 10
